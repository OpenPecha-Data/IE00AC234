༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD83965
2010346903
ImageGroup:
ISBN:
11KG15602
9787540933906 (set)
LCCN:
Title:
སྔ་འགྱུར་རྒྱལ་བ་དཔལ་ཡུལ་བའི་རི་ཆོས་གསུམ་གྱི་ཁྲིད་ཡིག
snga 'gyur rgyal ba dpal yul ba'i ri chos gsum gyi khrid yig
Author:
མི་འགྱུར་རྡོ་རྗེ་
Descriptor:
Original Publication:
Place:
Publisher:
mi 'gyur rdo rje
n/a
snga 'gyur dpal yul dar thang gzhan phan Inga rig saM b+ho Ta'i dpe tshogs/;13-15
khren tu'u/
si khron dpe skrun tshogs pa/ si khron mi rigs dpe skrun khang/
2007
Date:
Volume:
Total Volumes:
TBRC Pages:
Il la la
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2013



h | 2
༧ སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་ཊའི་དཔེ་ཚོགས།
།
༈དཔལ་ཡུལ་དར་ཐང་།
11/1:|: 1
།སྔ་འགྱུར་རྒྱལ་བ་དཔལ་ཡུལ་བའི་རི་ཆོས་
གསུམ་གྱི་ཁྲིད་ཡིག་བཞུགས།
རྫོགས་ཆེན།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



ཟླ/
གཅིག
༄༅། །སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་ཊའི་དཔེ་ཚོགས།
༡ བོད་སྤྲུལ་མདོ་སྔགས་བསྟན་པའི་ཉི་མའི་གསུང་འབུམ་པོད་དང་པོ།
8 བོད་སྤྲུལ་མདོ་སྔགས་བསྟན་པའི་ཉི་མའི་གསུང་འབུམ་པོད་གཉིས་པ།
8 བོད་སྤྲུལ་མདོ་སྔགས་བསྟན་པའི་ཉི་མའི་གསུང་འབུམ་པོད་གསུམ་པ།
༄༅ དཔལ་ཡུལ་ཞལ་འདོན་ཕྱོགས་བསྒྲིགས་སྐད་གཉིས་ཤན་སྦྱར་པོད་དང་པོ།
༧ ཚེ་ཐར་སྲོག་བླུ་གཏོང་ཐབས་འཆི་མེད་བདུད་རྩིའི་བུམ་བཟང་སྐད་གཉིས་ཤན་སྦྱར་པོད་དང་པོ།
© བསྐལ་བཟང་སངས་རྒྱས་སྟོང་སྐུའི་ཞལ་ཐང་མཐོང་གྲོལ་བསོད་ནམས་བསགས་པའི་ཞིང་ས།
© གས་རྗེ་ཆེན་པོ་ཕྱག་བཞི་པའི་སྒྲུབ་ཐབས་སྐད་གཉིས་ཤན་སྦྱར། །
6 མཁན་བསྟན་འཛིན་བཟང་པོའི་གསུང་འབུམ་ཐུབ་བསྟན་གསལ་བའི་ཉིན་བྱེད།
e མཁས་གྲུབ་རྭག་ཨ་སྱས་མཛད་པའི་རྣམ་དག་བདེ་ཆེན་ཞིང་གི་སྨོན་ལམ་བཞུགས་སོ། །
འཇིགས་པ་ཀུན་ལས་སྐྱོབས་པའི་ལྷ་མཆོག་ལྔའི་ཞལ་ཐང་དང་གསོལ་འདེབས་མཐོང་གྲོལ་བྱིན་རླབས་
ཐུགས་རྗེའི་འོད་སྣང་བཞུགས། །[1]
འཕགས་པ་ཚེ་དང་ཡེ་ཤེས་དཔག་ཏུ་མེད་པ་ཞེས་བྱ་བ་ཐེག་པ་ཆེན་པོའི་མདོ་བཞུགས་སོ། །
སྲོག་བསླུ་བྱ་ཚུལ་ཚེ་དཔལ་རྒྱས་བྱེད་ཅེས་བྱ་བ་བཞུགས་སོ། །
0 གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིད་འབྲིང་བོ་བཞུགས་སོ། །
» གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མོའི་སྐོར་ལས་གཏུམ་མོའི་ཁྲིད་བདེ་དྲོད་རང་
- འབར་བཞུགས་སོ། ། | །
གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མོ་ལས། རྫོགས་པ་ཆེན་པོ་མངོན་སུམ་སྙིང་ཐིག་
གི་གདམས་པ་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་ཞེས་བྱ་བཞུགས་སོ། །



༄༅། །གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མོ་ལས་
རྫོགས་པ་ཆེན་པོ་མངོན་སུམ་སྙིང་ཐིག་གི་གདམས་པ་
ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་
ལག་འཆང་ཞེས་བྱ་བ་བཞུགས་སོ།།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང༌།



图书在版编目(CIP) 数据
可附佛道:藏文 / 养美等著,成都:四川民族出版社。
2017.1
ISBN 978-7-5-409-3300-6.
1. 巧,11.嘎.111. 佛教一哲学思想一研究一藏语
TV,94
中国版本图书馆CIP数据核字(2007) 第213678号
巧解佛道(下)
美菊多吉和格桑西绕著
《出版人;罗勇
策划:阿亚斯德
责任编辑:扎西白玛次成
封面设计:格桑多吉
技术设计;扎西 白玛次成
出版发行:四川出版集团四川民族出版社
地址:成都市三洞桥路12号
印刷:四川嘉创印务有限责任公司
成品尺寸:148mm X210mm
印张:8
字 数 :115千
次:2007年1月第一版
次:2007年1月第一次印刷
印 数 :1~ 5800 加
号:ISBN 978-7-5409-3390-6
定 价 :(1~3 ) 65.00 元



11
དར། ལུང་དང་རྟོགས
ལུགས་གཉིས་བདེ
འོ་ཊའི་དཔ་ཚ7
-28）
༄༅། །སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་ཊའི་དཔེ་ཚོགས།
Nyingma Palyul Lineage Series of Sambohata Five Sciences for
Tarthang Benefiting Others
|:# # ། ནོ རྟ་
@ # # ཆ ERན
| ན



1
གདོད་མའི་མགོན་པོ་ཀུན་བཟང་ཡབ་ཡུམ་ལ། །གསོལ་བ་འདེབས་སོ་ཐུགས་རྗེའི་སྤྱན་གྱིས་གཟིགས།
《རང་བྱུང་སེམས་ཉིད་འོད་གསལ་སྙིང་པོའི་དོན། །ད་ལྟ་ཉིད་དུ་རྟོགས་པར་བྱིན་གྱིས་རློབས། །
，
གར་
ན ག་བཅུ་ལ་རྒྱུན་ས་བཅགས་



|
ཤུད་པུ་དཔལ་སེང་ངོམ་ཡུལ་སྲིད་པ་བཟུང༌། །རྩ་གསུམ་ཞལ་གཟིགས་གནམ་ཆོས་སྙན་བརྒྱུད་སྤེལ། །
བྱིན་རླབས་སྟོབས་ཀྱིས་གཞན་ཕན་བསམ་མི་ཁྱབ། ། སྤྲུལ་སྐུ་མི་འགྱུར་རྡོ་རྗེ་ལ་གསོལ་བ་འདེབས། །



།
རྒྱལ་བ་བྱང་ཆུབ་རྣམ་འཕྲུལ་མདོ་ཁམས་སུ། ། རྡོ་རྗེ་གསུམ་གྱི་དགོངས་པའི་རྩལ་ཆེན་རྫོགས། །
| འོད་གསལ་རྫོགས་པ་ཆེན་པོའི་བསྟན་པ་སྤེལ། །རིག་འཛིན་ཀུན་བཟང་ཤེས་རབ་ལ་གསོལ་བ་འདེབས། །



༄༅། །གཏེར་སྟོན་རིག་འཛིན་ཆེན་པོ་གནམ་
ཆོས་མི་འགྱུར་རྡོ་རྗེའི་རྣམ་ཐར།
གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེ་ནི།
སྔོན་ཚེ་རྒྱ་གར་འཕགས་པའི་ཡུལ་དུ་སྟོན་པ་ཤཱཀྱ་ཐུབ་པའི་སྐུ་
མཆེད་ཀུན་དགའ་བོ། བོད་དུ་སློབ་དཔོན་པདྨའི་དངོས་ སློབ་ རྗེ་
འབངས་ཉེར་ལྔའི་ནང་ནས་བེ་རོ་ཙ་ནའི་སྐུ་ཡི་སྤྲུལ་པ། ཤུད་བུ་
དཔལ་སེང་གསུང་གི་སྤྲུལ་པ། ལང་གྲོ་དཀོན་ མཆོག་ཐུགས་ཀྱི་
སྤྲུལ་པ། སྣ་ནམས་ཡེ་ཤེས་ཡོན་ཏན་སྤྲུལ་པ། དཔལ་ གྱི་རྡོ་རྗེའི་
ཕྲིན་ལས་སྤྲུལ་པ་སྟེ། སྙིགས་མའི་དུས་འདིར་སངས་རྒྱས་པ་ལྟ་
བུར་སྤྲུལ་པའི་གཏེར་ཆེན་མི་འགྱུར་རྡོ་རྗེ་སྟེ། པདྨ་བཀའ་ཡི་ཐང་
ཡིག་ལས༔ གཏེར་སྟོན་མི་འགྱུར་རྡོ་རྗེ་ཞེས་བྱ་འབྱུང༔ ཁམས་ཀྱི་
ཕྱོགས་ཀྱི་གཏེར་ཁ་བརྒྱ་ལ་དབང་ཞེས་དང་། གཞན་ཡང་རཏྣ་གླིང་
པ་སངས་རྒྱས་གླིང་པ། བདུད་འདུལ་རྡོ་རྗེ་སོགས་ཀྱི་གཏེར་ལུང་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
གིས་ཟིན་པ་དེ་ཉིད། སྤྱི་ལོ་༡༦༤༥རབ་བྱུང་༡༡པའི་ཤིང་མོ་བྱ་ཡི་
ལོར། མདོ་ཁམས་ཟལ་མོ་སྒང་གི་བྱེ་བྲག་ངོམ་སྟོད་དུ་ཤཱཀྱ་ལི་ཙ་
བིའི་རིགས། བོད་ཀྱི་ཆོས་རྒྱལ་རྣམས་ཀྱི་གདུང་བརྒྱུད་ཡབ་མགོན་
པོ་ཚེ་བརྟན་དང་། ཡུམ་བསོད་ནམས་མཚོ་ཟུང་གི་སྲས་སུ་འཁྲུངས།
གསུང་འབྱོན་ཐུབ་ཙམ་ནས་སྔོན་གནས་རྗེས་དྲན་དང་སྐྱེས་རབ་
སྐོར་མང་དུ་གསུང་། གུ་རུ་བློ་ལྡན་མཆོག་སྲེད་དངོས་ སུ་ ཞལ་
མཇལ་ནས་འབྲི་ཀློག་སོགས་བརྡ་བསྟན་པ་ཙམ་གྱིས་མཁྱེན། ཡེ་
ཤེས་ཀྱི་མཁའ་འགྲོ་མས་ལུང་བསྟན་པ་ལྟར་དགུང་ལོ་བཅུའི་ཐོག་
མཁས་གྲུབ་ཀརྨ་ཆགས་མེད་དང་ མཇལ་ནས་སྔ་ འགྱུར་ བཀའ་
གཏེར་དང༌། གསར་རྙིང་གི་གདམས་པ་མང་དུ་གསན། དགུང་ལོ་
བཅུ་ གཅིག་ དུས་ སྐུ་མཚམས་ བཅད་ རྒྱུར་ བཞུགས། རྩ་ གསུམ་
དཀྱིལ་ འཁོར་ རབ་ འབྱམས་ ཀྱི་ བསྙེན་སྒྲུབ་ མཛད་ སྐབས་ འོད་
དཔག་མེད་ ཨོ་རྒྱ་ཆེན་པོ་ཐུགས་རྗེ་ཆེན་པོ་སོགས་རྩ་བ་གསུམ་གྱི་
ལྷ་ཚོགས་དཔག་ཏུ་མེད་པ་ཞལ་མཇལ་ཞིང༌། མ་མགོན་སོགས་སྲུང་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
མ་རྣམས་དགྱེས་པའི་ཞལ་སྟོན་ཅིང་སྲུང་མར་ཁས་བླང་། རླུང་དབུ་
མར་འཛིན་པས་ཟླ་བ་སྒྲ་གཅན་ལས་ཐར་བ་སྔོན་གྱི་བསྐལ་པ་
མང་པོའི་སྐྱེས་རབས་མཁྱེན་ཞིང་གཞན་ སེམས་ ཐོགས་མེད་དུ་
གཟིགས། ཁྱད་ པར་ དུ་ དགུང་ལོ་ བཅུ་ གསུམ་ ནས་ གནམ་ཆོས་
ཐུགས་ཀྱི་གཏེར་ཁ་རྡོལ་ནས་ཆོས་སྐུ་ཀུན་ཏུ་བཟང་པོས་བརྡ་ཡི་སྒོ་
ནས་དབང་བསྐུར། ལོངས་སྐུ་ཐུགས་རྗེ་ཆེན་པོས་ཉམས་ཀྱི་སྣང་
བར་ དབང་རྒྱས་པ་བསྩལ། སྤྲུལ་སྐུ་པདྨ་འབྱུང་གནས་དངོས་ སུ་
མཇལ་ནས་དབང་བསྐུར་ཞིང་བྱིན་གྱིས་རླབས། རྩ་བ་གསུམ་གྱི་ལྷ་
ཚོགས་ ཐམས་ ཅད་ རིམ་ པ་ བཞིན་ཞལ་ གཟིགས་ནས་ རང་ རང་
གི་ སྒྲུབ་ ཐབས་ ལས་ ཚོགས་ བཅས་ རིམ་ པར་ གསུངས། བྱེ་ བྲག་
ཏུ་ཐུགས་རྗེ་ཆེན་པོ་འགྲོ་འདུལ་ཞལ་ཡང་ཡང་མཇལ་ཞིང་རྫོགས་
པ་ཆེན་པོ་སངས་རྒྱས་ལག་འཆང་གི་རྩ་ཚིག་རེ་དང་འབྲེལ་པ་རེ་
བཅས་ཉིན་རེ་བཞིན་གསུངས། དེ་བཞིན་གནམ་ཆོས་ཐུགས་གཏེར་
དགོངས་གཏེར་སྒྲུབ་ཐབས་རྒྱ་མཚོའི་ཆོས་བརྩམ་པ་རྡོ་རྗེའི་སྙིང་པོ་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
སོགས་པོད་བཅུ་གསུམ་བཞུགས། གནམ་ཆོས་ནི་བཀའ་མ་ཡིན་ཏེ།
ལྷ་སོ་སོའི་ཞལ་ནས་གསུངས་པའི་བཀའ་ཡིན། གཏེར་མ་ཡང་ཡིན་
ཏེ་ཐུགས་ཀྱི་གཏེར་ཁ་ཡིན། ས་ལ་མ་བརྟེན་པར་གནམ་ལས་རྡོལ་
བས་གནམ་ཆོས་ཡིན། ཞལ་ནས་སྙན་དུ་བརྒྱུད་པས་དག་སྣང་སྙན་
བརྒྱུད་ཡིན་ཏེ། རིག་འཛིན་དགོངས་ པའི་ལྡེའུ་མིག་ལས། བཀའ་
ཡིན་གཏེར་ཡིན་དག་སྣང་ཆེ། །ཞེས་གསུངས་པས་སོ། །དེ་ཉིད་ཀྱི་
ཆོས་བདག་ལས་ཅན་སློབ་མ་མཁས་གྲུབ་ཀརྨ་ཆགས་མེད་དང༌། རྗེ་
དྲུང་ པ་ སྤྲུལ་ སྐུ་ བདེ་ ལེགས་ སྙིང་ པོ་ གར་ དབང་ དཀོན་ མཆོག་
བསྟན་འཛིན་མི་དབང་བཀྲ་ཤིས་དར་མ་བསྟན་སྐྱོངས་སྤུ་བོ་བྷ་ཁ་
སྤྲུལ་སྐུ། དཔལ་ཡུལ་རིག་འཛིན་ཀུན་བཟང་ཤེས་རབ་སོགས་ལུང་
ཟིན་གྱི་སློབ་མ་མང་དུ་བྱོན། འོག་མིན་ཀརྨའི་འདུས་སྡེ་དང་དཔལ་
ཡུལ་དགོན་རྩ་ལག་སོགས་གངས་ཅན་མཐའ་དབུས་ཀུན་ཏུ་ཁྱབ་
པར་གྱུར། སྤྱི་ལོ་༡༦༦༧དགུང་གྲངས་༢༣ཐོག་རྨུགས་སངས་དགོན་
ནས་ བཞུགས་སྐབས་ ནག་ པ་ ཟླ་ བའི་ ཚེས་༡༦ཀྱི་ དགོངས་ མོར་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར། །
དགོངས་པ་ཞི་བའི་དབྱིངས་སུ་གཟིགས། ཐུགས་དམ་ཉིན་གསུམ་
རིང་བཞུགས། ནམ་མཁའ་ཤིན་ཏུ་དྭངས་ཤིང་འཇའ་དང་འོད་ཀྱི་
གུར་ ཕུབ་ པ་ དང་ ཐུགས་ ལྗགས་ མ་ ཉམས་ པར་ བཞུགས་ ཤིང།
གདུང་རུས་ལ་དབྱངས་གསལ་གྱི་ཡིག་འབྲུ་རང་བྱོན་པ་སོགས་ངོ་
མཚར་བའི་ལྟས་ཀུན་ཀྱི་མཐུན་སྣང་དུ་ཤར་རོ། །རྫོགས་ཆེན་སངས་
རྒྱས་ལག་འཆང་འདི་ཉིད་ད་ལྟའི་བར་དུ་ཡང་རྒྱལ་བ་དཔལ་ཡུལ་
བའི་ཉམས་ལེན་གྱི་མཐིལ་དུ་གནང་དང་གནང་བཞིན་པ་ལགས།
ཞེས་པའང་དཔལ་སྤྲུལ་མུ་ནེ་བྷ་དྲས་སོ། །



༄༅། །རྗེ་རིག་འཛིན་ཆེན་པོ་དཔལ་སྤྲུལ་ཀུན་བཟང་
ཤེས་རབ་ཀྱི་མཛད་རྣམ་ཉུང་བསྡུས།
རྗེ་རིག་འཛིན་ཆེན་པོ་ཀུན་བཟང་ཤེས་རབ་ནི། བདག་ཅག་
གི་སྟོན་པའི་སྐུ་སྲས་སྒྲ་གཅན་འཛིན། དགེ་བསྙེན་དྷརྨ་ཏ་རྫོགས་
ཆེན་སྟོན་པ་དགའ་རབ་རྡོ་རྗེ། བོད་ཀྱི་ རྗེ་འབངས་ཉེར་ལྔའི་ཡ་
གྱལ་ ལ་ གསུམ་ རྒྱལ་ བ་ བྱང་ ཆུབ། གྲུབ་ ཐོབ་ ཐང་སྟོང་རྒྱལ་ པོ་
སོགས་གང་ལ་གང་འདུལ་གྱི་སྤྲུལ་པའི་རྣམ་རོལ་རིམ་དང་ཅིག་
ཆར་དུ་བྱུང་ ཞིང་ ཁྱད་པར་ སྙིགས་མའི་དུས་ འདིར་ སངས་ རྒྱས་
གཉིས་པ་ལྟ་བུ་བྱོན་པ་སྟེ། དགོངས་འདུས་ལུང་བསྟན་བཀའ་རྒྱ་མ་
དང༌། རཏྣའི་གཏེར་ལུང་། ཀློང་གསལ་གཏེར་ལུང་། གནམ་ཆོས་
གཏེར་ཁ་སོགས་ནས་ལུང་བསྟན་པ་ལྟར། རབ་བྱུང་བཅུ་ གཅིག་
པའི་མེ་ཕོ་བྱི་བའི་ལོ། སྤྱི་ལོ་༡༦༣༦ལོར་བོད་ཆེན་པོའི་ལྗོངས་མདོ་
ཁམས་ཆུ་བཞི་སྒང་དྲུག་ ལས་ འབྲི་རྫ་ཟལ་མོ་སྒང༌། འབྲི་ཀླུང་
གསེར་ལྡན་འབབ་པའི་ཉེ་འགྲམ་དཔལ་ཡུལ་ཞེས་གྲགས་པའི་ས་



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
ཡི་ཆར་ཨ་ཀྱང་གྲོང་དུ། ཡབ་རྡོ་རྗེ་དང་ཡུམ་མིང་གུ་རུ་མཚོ་གཉིས་
ཀྱི་སྲས་སུ་མཚན་དཔེའི་ཞལ་རས་གསར་དུ་བཞད། ཆུང་དུས་ནས་
དམ་པའི་རིགས་སད་པའི་རྟགས་སུ་རབ་ཏུ་བྱུང་བའི་རྟགས་ཅན་ལ་
དགྱེས་ཤིང་རྒྱུན་དུ་ན་བཟའ་དམར་སེར་ཅན་གསོལ་ཞིང་མཛད་
བསྐུལ་མི་དགོས་པར་འབྲི་ཀློག་སོགས་ལ་བརྩོན་པ་ཆེར་གནང་།
སྒ་དྲུང་ཆོས་སྐྱོང་རྒྱ་མཚོའི་མདུན་གཙུག་ཕུད་ཕུལ། མཚན་ཚུལ་
ཁྲིམས་རྒྱ་མཚོར་གསོལ། དམ་པ་དེ་ཉིད་དང༌། དཔལ་མོ་བ་ཤེས་
རབ་རྒྱ་མཚོ།དཔལ་འབར་བ་ཆོས་ཉིད་རྒྱ་མཚོ། རོང་སྟོན་རིན་ཆེན་
རྡོ་རྗེ། གསེར་ལོ་སྟོན་པ་རྒྱལ་མཚན། རྟག་བླ་པདྨ་མ་ཏི། རྒྱ་བན་
དཀོན་མཆོག་བཀྲ་ཤིས་སོགས་མཁས་ཤིང་གྲུབ་པ་བརྙེས་པའི་
སྐྱེས་ཆེན་དུ་མ་མཉེས་པ་གསུམ་གྱིས་བསྟེན་ཅིང་། མདོ་དབང་སྦྲང་
རྩིའི་ཆུ་རྒྱུན་སོགས་མདོ་སྒྱུ་སེམས་གསུམ་གཙོས་སྔ་འགྱུར་བཀའ་
མའི་ཆོས་སྐོར་རྣམས་གསན་ཅིང་ཀཿཐོག་སྔ་རབས་པའི་ཆོས་བརྒྱུད་
ཟིན། མངའ་བདག་ཉང་ཉི་མ་འོད་ཟེར་དང་། གུ་རུ་ཆོས་ཀྱི་དབང་
ཕྱུག་ གཉིས་ ཀྱི་ བཀའ་ བརྒྱད་ བདེར་ འདུས་ དང༌ གསང་ རྫོགས་



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
གཉིས་དང་སངས་རྒྱས་གླིང་པའི་བླ་མ་དགོངས་འདུས་རིག་འཛིན་
རྒོད་ལྡེམ་གྱི་ཟབ་གཏེར་རྫོགས་ཆེན་དགོངས་པ་ཟང་ཐལ་སྨིན་
གྲོལ་རྒྱབ་རྟེན་བཅས་དང་། ཆོས་རྒྱལ་རཏྣ་གླིང་པའི་འདུས་པ་སྐོར་
བཞི་གཙོས་རཏྣའི་ཆོས་སྐོར། རིག་འཛིན་འཇའ་ཚོན་སྙིང་པོའི་ཆོས་
སྐོར་སོགས་དང་ཕྱག་ཆེན་སོགས་གསར་རྙིང་གི་སྨིན་གྲོལ་རྒྱ་ཆེར་
གསན། རིག་འཛིན་ཀློང་གསལ་སྙིང་པོའི་མདུན་གཏེར་ཆོས་ཡོངས་
རྫོགས་གསན། ཐུགས་རྗེ་ཆེན་པོ་ཡང་གསང་བླ་མེད་ཀྱི་སྐུ་རྟེན་དང་
གཏེར་རྫས་ཤོག་སེར་གནང་ནས་ཆོས་བདག་ཏུ་ལུང་བསྟན། ཁྱད་
པར་དུ་གཏེར་སྟོན་མི་འགྱུར་རྡོ་རྗེའི་མདུན། གནམ་ཆོས་ཐུགས་ཀྱི་
གཏེར་ཁའི་སྨིན་གྲོལ་རྒྱབ་རྟེན་ཕྱག་བཞེས་ཕྲིན་སྒྲུབ་བཅས་དང་།
རྫོགས་ཆེན་སངས་རྒྱས་ལག་འཆང་སྨིན་ཁྲིད་དུ་བསྩལ་ཞིང་ཉམས་
བཞེས་མཛད་པར་ཀ་དག་གི་རིག་པ་དམར་ཐག་ཆོད་ཅིང༌། ལྷུན་
གྲུབ་སྣང་བཞིའི་ཡེ་ཤེས་ཚད་དུ་ཕྱིན། ལུང་ཟིན་གྱི་ཆོས་བདག་ཏུ་
མངའ་གསོལ། རཏྣ་གླིང་པ་ཞལ་མཇལ་ནས་ཉེ་བརྒྱུད་ཁྱད་པར་
ཅན་གྱི་རཏྣ་གླིང་པའི་ཟབ་གཏེར་སྨིན་གྲོལ་རྒྱབ་རྟེན་བཅས་དང་།



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
མཁའ་ འགྲོ་ སྙིང་ ཐིག །བདུད་ འདུལ་ རྡོ་ རྗེའི་ ཆོས་ སྐོར་ བཅས་
གནང༌། མཁས་གྲུབ་ཀརྨ་ཆགས་མེད་མདུན་སྔ་རྗེས་མང་དུ་ཕེབས་
ཅིང་གསར་རྙིང་གི་གདམས་སྐོར་མང་དུ་གསན། གནས་མདོ་དང་
སྨར་ཚང་བཀའ་རྒྱུད་ཀྱི་ཆོས་བརྒྱུད་བཟུང་། ཁྱད་པར་རཏྟའི་བཀའ་
བབ་ ཆོས་ བདག་ ཡིན་ པས་ འགྲོ་ དོན་ འོང་ ངེས་ ཡིན་ གསུང་ སྟེ།
རཏྣའི་ཆོས་སྐོར་སྨིན་གྲོལ་རྒྱབ་རྟེན་ཕྱག་བཞེས་ལག་ལེན་བཅས་
བསྩལ་ ནས། མཚན་ རིག་ འཛིན་ ཀུན་ བཟང་ ཤེས་ རབ་ གསོལ།
འཕན་གདུགས་རྒྱལ་མཚན་བཅས་ པའི་ ཁྲི་ ལ་ བཀོད། ཀརྨ་པའི་
དབུ་ཞྭ་གསོལ་ཏེ་རྒྱལ་ཐབས་ཆེན་པོར་མངའ་གསོལ། རབ་བྱུང་
༡༡པའི་ཤིང་སྦྲུལ་ལོ་སྤྱི་ལོ་༡༦༦༥ལོར་ཆོས་རྒྱལ་སྡེ་དགེའི་བླ་ཆེན་
བྱམས་པ་ཕུན་ཚོགས་དང་ཁྲི་སངས་རྒྱས་བསྟན་པ་ཟུང་གིས་མདོ་
སྨད་འབྲི་རྒྱུད་དུ་སྔར་གྱི་དགོན་སྡེ་རྣམས་ཉམས་ཆགས་སོང་བར་
བརྟེན། དཔལ་ཡུལ་དུ་དགོན་པ་གསར་བཞེངས་ཀྱི་དབུ་འཛིན་རྡོ་
རྗེ་སློབ་དཔོན་དུ་ཀུན་བཟང་ཤེས་རབ་བཞུགས་དགོས་པར་ཞུས་པ་
དང༌། རིག་འཛིན་མི་འགྱུར་རྡོ་རྗེ། གསེར་ལོ་སྟོན་པ་རྒྱལ་མཚན་



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
རྣམ་གཉིས་ཀྱིས་ཀྱང་ཀུན་བཟང་ཤེས་རབ་བཞུགས་ན་བསྟན་པ་
དར་བར་ལུང་བསྟན་པ་བཞིན། ཀྱེ་རེ་མཆོག་སྐྱོང་དབང་པོ་སོགས་
དམ་པ་དུ་མའི་གདན་ས་རྙིང་པ་དཔལ་ཡུལ་རྣམ་རྒྱལ་རྩེར་ཕེབས།
ཆོས་རྒྱལ་སྡེ་དགེས་མདོ་སྨད་ཀྱི་གྲ་བཙུན་ལྔ་བརྒྱ་བསྡུས་ཤིང་འདུ་
ཁང་ གསར་ བཞེངས་ མཛད། རིག་ འཛིན་ ཆེན་ པོས་ དགོན་ པའི་
མཚན་དཔལ་ཡུལ་རྣམ་རྒྱལ་བྱང་ཆུབ་ཆོས་གླིང་གསོལ། ངེས་པ་
དོན་གྱི་རྡོ་རྗེ་སློབ་དཔོན་ཆེན་པོར་མི་འཇིགས་གདོང་ལྔས་བཏེགས་
པའི་གསེར་ཁྲིར་མངའ་གསོལ། སློབ་མའི་གཙོ་བོ་མཁན་ཆེན་ལྷུན་
གྲུབ་རྒྱ་མཚོ་སོགས་རྒྱ་མཚོ་རྣམ་བཞི། གསེར་པ་ཡེ་ཤེས་སེང་གེ་
སོགས་ཧོར་གྱི་བུ་ཆེན་བཞི་སོགས། མཁས་ཤིང་གྲུབ་པ་བརྙེས་པ་
བགྲང་ལས་འདས་པ་བྱུང༌། སྐུ་ཚེ་དེར་སྡེ་དགེ་དང་གོ་འཇོ་ཧོར་སྟོད་
སྨད་རྡོ་ཁོག་སྙི་ཁོག་གསེར་ཁོག་མགོ་ལོག་རྒྱལ་མོ་རོང་སོགས་སུ་
དགོན་པ་བརྒྱ་ཕྲག་ཙམ་འཕེལ། སྤྱི་ལོ༡༦༩༨ལོའི་ཧོར་ཟླ་དང་པོའི་
ཚེས་ལྔ་ཉིན་ཉིད་ཀྱིས་ཞལ་ནས་ནམ་མཁའ་ནས་ཤེལ་གྱི་སྐས་ཞིག་
བཙུག་པ་མཐོང་འདུག་བུད་མེད་མཆོད་རྫས་ཐོགས་པ་དུ་མ་དང་།



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
སྟག་དང་སེང་གེ་ཁྲིད་ཅིང་འགྱིངས་བག་ཅན་མང་པོ་སྤྲིན་འཁྲིགས་
པ་ལྟར་འདུག་གསུངས་ནས་གཟུགས་སྐུའི་བཀོད་པ་ཆོས་དབྱིངས་
སུ་བསྡུས་སོ། །དཔལ་སྤྲུལ་མུ་ནེ་བྷ་དྲས་སོ། ། ། །



དཀར ཆག་ ་
ཐོག་མར་དགེ་བ་ཀླད་ཀྱི་དོན་ལ་གཞུང་ལ་སྤྲོ་བ་བསྐྱེད་ཕྱིར་ལོ་རྒྱུས་
བཤད་པ།....
...............................༢
ལོ་རྒྱུས་ལྡན་པའི་གདམས་པ་ལ་འཇུག་ཚུལ་བདུན་བསྟན་པ། ༥
གདམས་པ་དངོས་ལས་སྨིན་བྱེད་དབང་གི་སྐོར།…...….…....…..….……...༡༣
གྲོལ་བྱེད་ཁྲིད་ལས་སྔོན་འགྲོ་ལ་གསུམ་སྟེ་ཕྱི་ལུས་ངག་ཡིད་གསུམ་དུ་
ཤན་དབྱེ་བ།...... .......….....….…....༡༩
ནང་ལུས་ངག་ཡིད་གསུམ་རུ་ཤན་དབྱེ་བ།.........
གསང་བ་ལུས་ངག་ཡིད་གསུམ་རྣལ་དུ་དབབ་ཅིང་སོར་གཞུག་པ།...༣༠
གྲོལ་བྱེད་ཁྲིད་ལས་དངོས་གཞི་ལ་གསུམ་སྟེ་ཐོད་རྒལ་ཁྲེགས་ཆོད་ལས་
འཕགས་ཚུལ།.….............. ........................༣༢
དངོས་གཞིའི་སྒྲ་བཤད་པ་ལའང་ཚིག་གི་མཐའ་བཅད་པ།.......༣༩
དངོས་དང་གཞིའི་ཚུལ་གྱི་ངོ་སྤྲད།.…................
དངོས་གཞི་ཉིད་བསྟན་པ་ལས་ཉིན་སྣང་ལ་བཞི།.…..........….༤༤
སྒོ་གསུམ་བྱ་བ་དགུ་ཕྲུགས་སུ་བཏང་བ།



.....༦༥
དཀར་ཆག
ལུས་ངག་ཡིད་གསུམ་གྱི་གནད་གཟིར་བ་ལས་ལུས་ལ་རྩ་བའི་འདུག་
སྟངས་ གསུམ།...….......
ཆོས་སྐུའི་བཞུགས་སྟངས་སེངྒེ་འགྱིང་ཚུགས་ལྟར་བྱ་བ།......༤༨
ལོངས་སྐུའི་བཞུགས་སྟངས་གླང་ཆེན་ལྟ་བུ།....…...
སྤྲུལ་སྐུའི་བཞུགས་སྟངས་དྲང་སྲོང་ཙོག་པུ་ལྟ་བུ།....
ངལ་གསོའི་རྟེན་ཡན་ལག་གི་འདུག་སྟངས་བཅུ།
ངག་གི་གནད་གཟིར་བ།........
སེམས་ ཀྱི་ གནད་ གཟིར་ བ།
མངོན་སུམ་རང་ཐོག་ཏུ་དབབ་པ་ལ་བཞི་ལས་གནད་གསུམ་རྡོ་ རྗེའི་
ཆིངས་སུ་བསྡམ་པ།...
བྱེ་བྲག་སོ་སོའི་གནད་ལ་དབབ་པ།.....
མངོན་གསུམ་རིག་པའི་རང་ངོ་སྤྲད་པ།.….......
ཉམས་ལེན་གྱི་གནད་འགགས་བསྟན་པ་ལའང་གསུམ་ལས་ཉམས་སུ་
ལེན་ཚུལ་གྱི་གནད་སྤྱིར་བསྟན་པ།
བཞག་ཐབས་བཞི་བྱེ་བྲག་ཏུ་བཤད་པ།...
，



དཀར་ཆག
ཐབས།...
རྣལ་འབྱོར་བཞིའི་རང་ཐོག་ཏུ་དབབ་པ།................….༩༧
ལམ་ཇི་ལྟར་བསྒྲོད་ཚུལ་སྣང་བ་བཞིའི་འཆར་ལུགས།...........༡༠༣
དངོས་གཞི་ཉིད་བསྟན་པ་ལས་མཚན་སྣང་ལ་གཉིས་ལས་ཁང་བུ་བཞེངས་
....༡༡༤
ཉམས་སུ་ལེན་ཚུལ་དངོས་ལའང་གཉིས་ལས་ཁྲ་ཁྲིད་གསལ་བུག་ལ་
བསླབ་པ།…....
.........……….....……..……….…..༡༡༥
དངོས་གཞི་ཨར་ལ་གཏད་པ་ལའང་གསུམ་ལས་ཨར་ལ་གཏད་པ་
དངོས། …..………………………..…..........................................༡༡༩
གསང་བའི་གཟེར་ཐིག་གནད་ལ་འབེབས་པ།..............༡༢༡
སྒྲོན་མ་དུངས་སུ་འཇུག་པ།..........................༡ ༢༤
གྲོལ་བྱེད་ཁྲིད་ལས་རྗེས་ཀྱི་མན་ངག་ལ་གསུམ་ལས་མི་འགུལ་བ་གསུམ་
ལ་ གཞི་བཅའ་བ།...
སྡོད་པ་གསུམ་གྱི་ཚད་བཟུང་ལ་དངོས་ནི།..... ..........༡ ༣༩
ཚད་རྨི་ལམ་རྟགས་སྒོ་གསུམ་ལ་འཆར་བ།............
ཐོབ་པ་གསུམ་གྱི་གཟེར་གདབ་པ།....་
• •
--..
•......༡ ༣༨
བ•བབ••༡༤༩
''༡༤༤



དཀར་ཆག་
.༡༥༠
......༡༥༩
ཞར་བྱུང་རྟགས་ཀྱི་ཡི་གེ།........
ཚད་ཀྱི་ཡི་གེ།..........
དབང་ པོ་ རབ་ གྲོལ་ ཚུལ་ སོང་ནས་ དབང་ འབྲིང་ བར་ དོར་ གྲོལ་ བའི་
གདམས་པ་བསྟན་པ་ལས་བར་དོ་སྤྱིའི་རྣམ་བཞག.….....………..༡༦༧
སྐྱེ་གནས་བར་དོ་ཐི་བྱ་ཚང་དུ་འཇུག་པ་ལྟ་བུའི་གདམས་ངག.….....༡༦༩
འཆི་ཁ་བར་དོ་སྒེག་མོས་མེ་ལོང་ལ་བལྟ་བ་ལྟ་བུའི་གདམས་ངག...༡༧༡
ཆོས་ཉིད་བར་དོ་མ་པང་དུ་བུ་འཇུག་པ་ལྟ་བུའི་གདམས་ངག...༡༧༩
སྲིད་ པ་ བར་དོ་ཡུར་ བ་རྐང་ཆག་ལ་ཝ་འཛུགས་པ་ལྟ་བུའི་གདམས་
ངག…..….........……..
དེ་ནས་དབང་པོ་ཐ་མ་སྲིད་པ་བར་དོ་ནས་འཁོར་བའི་རུ་བཟློག་པར་
གདམས་པ།...
མཇུག་རྩོམ་གྱི་སྐོར།…......
... ༢༠༠
....༢༡༢
•....…..༢༢༦



༄༅། །གནམ་ཆོས་ཐུགས་ཀྱི་གཏེར་ཁ་སྙན་རྒྱུད་ཟབ་མོ་
ལས་རྫོགས་པ་ཆེན་པོ་མངོན་སུམ་སྙིང་ཐིག་
གི་གདམས་པ་ཐོད་རྒལ་འོད་གསལ་གྱི་
ཟབ་ཁྲིད་སངས་རྒྱས་ལག་འཆང་
ཞེས་བྱ་བ་བཞུགས་སོ།།



གནམ་ཆོས་རྫོགས་ཆེན་ཐོད་རྒྱལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།།
༄༅། །དཔལ་ཀུན་ཏུ་བཟང་པོ་ལ་ཕྱག་འཚལ་ལོ། །ཨ་ཏི་འགྱུར་
མེད་ཀུན་བཟང་ཡངས་པའི་ཀློང༌། །རང་བྱུང་ལྷུན་གྲུབ་འདུས་མ་
བྱས་སྐུའི་གདེངས་། །ཡེ་ཤེས་སྒྲོན་མ་རང་སྣང་འོད་པོ་ཆེ། །ཉག་
གཅིག་སྟོང་གསལ་ཐིག་ལེའི་སྐུ་ལ་འདུད། །ངོ་བོ་ཀ་དག་རིག་སྟོང་
ཆོས་ཀྱི་དབྱིངས། །རང་བཞིན་ལྷུན་གྲུབ་གསལ་སྟོང་ལོངས་སྤྱོད་
རྫོགས། ། ཐུགས་རྗེ་ཀུན་ཁྱབ་སྣང་སྟོང་སྤྲུལ་པའི་སྐུ། །སྐུ་གསུམ་
དབྱེར་མེད་སྟོན་པ་ལ་ཕྱག་འཚལ། །ནང་དབྱིངས་ཀ་དག་ཆོས་སྐུའི་
རིག་རྩལ་ལས། །ཕྱི་གསལ་སྣང་སྟོང་དག་པ་ལྷ་ཡི་ཞལ། །མངོན་
སུམ་སྟོན་མཛད་རིག་འཛིན་གྲུབ་པའི་དབང༌། །མཆོད་དོ་མི་ཕྱེད་
དད་བརྒྱའི་ གཙུག་ གིས་འདུད། །སྔོན་བྱོན་ རིག་འཛིན་འོད་སྐུར་
གཤེགས་རྣམས་ཀྱི། །རྗེས་སུ་འཇུག་འདོད་སྐལ་བཟང་དོན་ཆེད་
དུ། །གནམ་ཆོས་ཐུགས་གཏེར་སྙན་བརྒྱུད་ཟབ་མོ་ལས། །མངོན་
སུམ་ཐོད་རྒལ་ཟབ་ཁྲིད་འདིར་འགོད་བྱ། །དེ་ལ་རྒྱལ་བ་ཡང་དག་
པར་ རྫོགས་ པའི་ སངས་ རྒྱས་ ཐབས་མཁས་ལ་ཐུགས་ རྗེ་ ཆེ་ བ་
རྣམས་ཀྱིས། །གདུལ་བྱ་སེམས་ཅན་གྱི་ཉོན་མོངས་པའི་གཉེན་པོར།
ཐེག་པའི་བྱེ་བྲག་བསམ་གྱིས་མི་ཁྱབ་པ་ཞིག་གསུངས་ཀྱང་། བསྡུ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ན་ཐེག་པ་ཐམས་ཅད་ཀྱི་མཐར་ཐུག་རྫོགས་པ་ཆེན་པོར་འདུས་ཏེ།
འཁོར་འདས་གཉིས་བསྡུས་ཀྱི་ཆོས་ཐམས་ཅད་འདིར་མ་འདུས་
པའམ་མ་རྫོགས་པ་མེད་པས་ན་རྫོགས། དེ་ལས་གོང་ན་ཐེག་པ་
གཞན་མེད་པས་ཆེན་པོ་ཞེས་བྱའོ། །དེའང་སྤྱིར་རྫོགས་པ་ཆེན་པོ་
ལ་རྒྱུད་སྡེ་འབུམ་ཕྲག་དྲུག་ཅུ་རྩ་བཞི་བཞུགས་པ་ལ་དབྱེ་ན། ཕྱི་
སེམས་སྡེ་ནང་ཀློང་སྡེ་གསང་བ་མན་ངག་གི་སྡེ་དང་གསུམ་སྟེ།
དེའང་ཀུན་གྱི་ཟབ་གནད་བཅུད་དུ་དྲིལ་བ་ཡང་གསང་བ་བླ་ན་མེད་
པའི་སྡེར་འདུས་ཏེ། ཀློང་གསལ་ལས། སྟོན་པ་ཐུགས་ རྗེ་ ཆེན་པོ་
ཡིས། །འདུལ་ བྱེད་ ཐེག་ པ་ མང་ གསུངས་ ཀྱང་ ། །ཡང་ གསང་
རྫོགས་ པ་ཆེན་པོར་འདུས། །ཞེས་སོ། །དེའི་ཡང་དགོངས་བཅུད་
ཡང་ ནས་ ཡང་ དུ་ བསྡུས་ཏེ། ཉམས་ ལེན་རྟགས་ ཡིག་ དང་ ཚད་
ཡིག་ཏུ་དྲིལ་ནས་མན་ངག་ཏུ་བསྡེབས་པ་སྙིང་པོའི་ཡང་ཞུན་ལྟ་བུ་
ནི། ཡང་གསང་སྙིང་ཐིག་གི་གདམས་པ་དམར་ཁྲིད་ཉམས་སུ་ལེན་
པའི་ རིམ་ པ་ འདིར་ འདུས་ སོ། །དེ་ལའང་ གཞི་ ཁྲེགས་ཆོད་དང་
ལམ་ཐོད་རྒལ་གཉིས་ལས། འདིར་ཐོད་རྒལ་འོད་གསལ་གྱི་ཟབ་
ཁྲིད་སངས་རྒྱས་ལག་འཆང་དུ་གདམས་པ་སྟོན་ཏེ། དེའང་འདིའི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌།
གནད་ལ་གོང་དུ་གཞི་ཁྲེགས་ཆོད་ཀྱི་ལྟ་བ་ཚུལ་བཞིན་དུ་ངོ་མ་
འཕྲོད་པ་དག་ནི། ཐོད་རྒལ་འོད་གསལ་གྱི་སྒོར་འཇུག་ཏུ་མི་རུང་
ཞིང་། ཞུགས་ཀྱང་དོན་མེད་དེ་འོད་དང་ཐིག་ལེ་ཐིག་ཕྲན་ཁོ་ན་ལ་
བལྟས་པས་མི་གྲོལ་བ་དང༌། གེགས་སྐྱོན་ཡང་མང་བར་རྫོགས་
ཆེན་ཉིད་ནས་གསུངས་སོ། །དེས་ན་ཁྲེགས་ཆོད་རིག་སྟོང་ཀ་དག་
གི་ངོ་ལེགས་པར་འཕྲོད་ནས། ཐོད་རྒལ་སྣང་སྟོང་གི་བོགས་འདོན་
པ་ནི། ཁྲེགས་ཐོད་ཟུང་འཇུག་ཅེས་རྫོགས་ཆེན་ཉིད་ཀྱི་ཉེ་ལམ་ཐུན་
མོང་མ་ ཡིན་པའི་ ཁྱད་ཆོས་ ཡང་ དག་ པ་ སྟེ། ཞི་ ཕྱག་ ཆེན་ ལམ་
འབྲས་ སྦྱོར་དྲུག་ སོགས་ ཐེག་ པ་གཞན་དུ་ནི་མིང་ ཙམ་ ཡང་ མ་
གྲགས་ པ་དང༌། རྫོགས་ཆེན་ཉིད་ཀྱི་ཡང་གོང་མའི་གོང་མ་ ཡང་
གསང་བླ་ན་མེད་པའི་གདམས་སྐོར་རྣམས་མ་གཏོགས་འོག་མ་
སེམས་ཀློང་སོགས་ཀྱི་རྒྱུད་དང་མན་ངག་རྣམས་སུའང་མ་བསྟན་
པའི་ཆོས་ཁྱད་པར་རྨད་དུ་བྱུང་བ་རྒྱལ་མཚན་གྱི་རྩེ་མོའི་ཏོག་ལྟ་བུ་
སྟེ། ཐེག་མཆོག་བླ་ན་མེད་པའི་ཆོས་ཐམས་ཅད་ཀྱི་སྙིང་པོའི་ཡང་
ཞུན། དུས་གསུམ་རྒྱལ་བ་ཐམས་ཅད་ཀྱི་དགོངས་པ། མ་མོ་མཁའ་
འགྲོ་ཐམས་ཅད་ཀྱི་སྲོག་ཤིང༌། རིག་འཛིན་གྲུབ་ཐོབ་ཐམས་ཅད་ཀྱི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གསང་ལམ། ཐེག་པ་ཐམས་ཅད་ཀྱི་ཡང་རྩེ། རྒྱུད་ཐམས་ཅད་ཀྱི་
རྒྱལ་པོ། ལུང་ཐམས་ཅད་ཀྱི་བླ་མ། མན་ངག་ཐམས་ཅད་ཀྱི་ཉིང་
ཁུ། ལྟ་བ་ཐམས་ཅད་ཀྱི་མཐར་ཐུག ། སྒོམ་པ་ཐམས་ཅད་ཀྱི་ཡང་
བཅུད། སྤྱོད་པ་ཐམས་ཅད་ཀྱི་ཐུག་ས། འབྲས་བུ་ཐམས་ཅད་ཀྱི་
སྐྱེལ་སོ། བཀའ་གསང་བ་བས་ཀྱང་ཆེས་གསང་བ་མངོན་སུམ་སྙིང་
ཐིག་གི་གདམས་པ་བཤད་འབྱམས་དང་ཚིག་འབྱམས་སྤངས་ཏེ།
དམར་ཁྲིད་ཉམས་ལེན་དུ་སྟོན་པར་བྱེད་པ་ལ། དང་པོ་སྤྲོ་བ་བསྐྱེད་
ཕྱིར་ལོ་རྒྱུས་འཆད་དགོས་ཏེ། རྒྱུད་ཉི་ཟླ་ཁ་སྤྲོད་ལས་ལོ་རྒྱུས་དོན་
གྱིས་མ་བཤད་ན། །གསང་ཆེན་ངེས་པའི་བཀའ་འདི་ལ། །ཡིད་མི་
ཆེས་པའི་སྐྱོན་དུ་འགྱུར། །ཅེས་གསུངས་སོ། །དེ་ལའང་ཆོས་སྤྱིའི་
ལོ་རྒྱུས་མདོ་ཙམ་བཤད་པ། རྫོགས་པ་ཆེན་པོའི་ལོ་རྒྱུས་རྒྱས་པར་
བཤད་པ། ཁྱད་པར་ཆོས་འདིའི་ལོ་རྒྱུས་བཤད་པ། དེ་ལ་ཡིད་ཆེས་
པའི་ལུང་ཁུངས་བཤད་པ། དེ་ལ་རྩོད་པ་སྤང་བ་དང་ལྔ་སྟེ། དེ་དག་
ཐུན་མོང་ཁྲེགས་ཆོད་ཀྱི་ཁྲིད་གཞུང་ལས་འདིའི་སྐབས་སུ་བླང་ཤེས་
པར་བྱའོ། །།
། གཉིས་པ་ལོ་རྒྱུས་དེ་ལས་བྱུང་བའི་གདམས་པ་སྟོན་པ་ལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གཉིས་ཏེ། ཐོག་མར་མཚན་ཉིད་བདུན་གྱི་གདམས་པ་ལ་འཇུག་
ཚུལ་བསྟན་པ་ལས། བླ་མའི་མཚན་ཉིད། སློབ་མའི་མཚན་ཉིད།
ཇི་ལྟར་བསྟན་པའི་མཚན་ཉིད། གྲོགས་ཀྱི་མཚན་ཉིད། ཡོ་བྱད་ཀྱི་
མཚན་ཉིད། གནས་ཀྱི་མཚན་ཉིད། དུས་ཀྱི་མཚན་ཉིད་དང་བདུན་
དེ་ལ་དང་པོ་བླ་མའི་མཚན་ཉིད་ལའང་བླང་བྱ་དང་དོར་བྱ་
གཉིས་ཏེ། དང་པོ་བླང་བྱ་ནི། ཨུ་རྒྱན་རིན་པོ་ཆེས། ཡིད་ཆེས་ཤིང་
ཁུངས་བཙུན་པའི་ བླ་མ། སྤྱིར་ཐེག་པ་ཆེན་ པོའི་དོན་ལ་མཁས་
ཤིང༌། ཚིག་ལ་མ་རྨོངས་པ། ཕྱིའི་ལག་ལེན་རྒྱ་ཆེ་བ། ནང་གི་ལག་
ལེན་དོན་འབྲེལ་བ། གསང་བའི་ལག་ལེན་གནད་དུ་འགྲོ་བ་ལ་
སོགས་པ་ལ་མཁས་པ། བསྐྱེད་རྫོགས་ལ་དྲོད་ཐོབ་ཅིང་། བཟླས་
པ་ཚད་དུ་སྐྱོལ་བ་ལ་སོགས་ཏེ་རྟགས་མཐོང་བ། ལྟ་སྒོམ་སྤྱོད་
གསུམ་ལ་དྲོད་ཐོབ་པ། རང་འདོད་དང་བདག་འཛིན་གྱི་མངོན་ཞེན་
ཆུང་བ། རྟག་ཏུ་དབེན་པའི་གནས་སུ་བཞུགས་ཤིང་། རང་ཉིད་ཀྱང་
གདམས་ པ་ ཉམས་ སུ་ ལེན་ པ་ ལ་ བརྩོན་ ཞིང༌ ། གཞན་ ལའང་
གདམས་པ་སྟོན་པ་ལ་མཁས་ནས་ཉམས་ལེན་ལ་འཇུག་པ། ཉམས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྟོགས་ཕུན་སུམ་ཚོགས་པ་དང་ལྡན་པའི་བླ་མ་ལ་བསྟེན་པ་གལ་
ཆེའོ། །ཞེས་གསུངས་སོ། །གཉིས་པ་དོར་བྱ་ནི། ཨུ་རྒྱན་ཆེན་པོས།
བླ་མའི་སྐྱོན་ནི། ཐོས་རྒྱ་ཆུང་ལ་ང་རྒྱལ་ཆེ་བ། བླུན་རྨོངས་ཚིག་ལ་
སྲེད་ཅིང་ཁེངས་སེམས་ཆེ་བ། ཤེས་རབ་ཆུང་ཞིང་དོན་ལ་རྨོངས་པ།
བསྐྱེད་རྫོགས་ དོན་ ལ་ གཡེལ་ ཞིང་ ལག་ ལེན་རྡུགས་ པ། བདག་
འཛིན་ཆེ་ཞིང་ཐུགས་རྗེ་ཆུང་བ། དག་སྣང་ཆུང་ལ་ལོག་ལྟ་ཆེ་བ།
མཁྱེན་པ་ཆུང་ཞིང་ཕྱོགས་ཆ་ཆེ་བའི་བླ་མ་དེ་བསྟེན་ན་ཕུང་བར་
འགྱུར་བས་ སྤང་ བར་ བྱའོ། །ཞེས་སོ། །གཉིས་ པ་ སློབ་མ་ལའང་
བླང་དོར་གཉིས་ཏེ། དང་པོ་བླང་བྱ་ནི། ཨོ་རྒྱན་རིན་པོ་ཆེས། ཤེས་
རབ་ཆེ་ཞིང་སྡུག་སྲན་ཆེ་བ། མོས་གུས་དང་དག་སྣང་དང་ངེས་
འབྱུང་དང་སྐྱོ་ཤས་ཆེ་བ། ཚེ་འདི་བློས་བཏང་ནས་སྒྲུབ་པ་སྲོག་དང་
བསྡོ་ནུས་པ། ཅི་གསུང་བཀའ་ཉན་ཞིང་མོས་གུས་ལ་ལྟེམ་རྐྱང་མེད་
པ་དེ་ལྟ་བུ་བཙལ་ལོ། །ཞེས་སོ། །གཉིས་པ་དོར་བྱ་ནི། ཨོ་རྒྱན་
རིན་པོ་ཆེས། ཁ་མཁས་ཤིང་རྒྱུད་ངན་པ། ལག་སྟོང་ཞིང་སྟོང་ཞུས་
མཁས་ པ། བཀའ་ བཞིན་ མི་ བསྒྲུབ་ པར་ ཚེ་ འདི་ལ་ ཞེན་ པ།
གདམས་པ་ལ་ཐོབ་ཆོག་བྱེད་ཅིང་ཁ་ཡེངས་པ། དམ་ཚིག་མེད་ཅིང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དྲིན་ལ་རྩོད་པ། ཡོན་ཏན་མི་མཐོང་སྐྱོན་ལ་རྟོག་པ། དེ་ལྟ་བུའི་སློབ་
མ་ཆོས་ཀྱི་བདུད་དེ་སྤང་བར་བྱའོ། །ཞེས་གསུངས་སོ། །ཁྱད་པར་
དུ་སྙིང་ཐིག་གི་གདམས་པ་སྦྱིན་པར་མི་འོས་པའི་སྣོད་ནི། སྐྱོན་དེ་
རྣམས་ ཀྱི་སྟེང་དུ་ ཟབ་མོའི་ དོན་ ཉམས་ སུ་ མི་ ལེན་ ཞིང༌། དེས་
བསོགས་པ་ལ་དགའ་ནས་འདོད་སྲེད་ཆེ་ཞིང་ཚེ་འདི་འབའ་ཞིག་
དོན་དུ་གཉེར་བ་ལ་གདམས་པ་མི་སྦྱིན། བྱིན་ཡང་གདམས་གཞུག་
ཟབ་ཟབ་དང་། ངོ་སྤྲོད་ཚིག་རྒྱུད་གཏད་རྒྱའི་སྐོར་ལ་སོགས་པ་མང་
ཙམ་ ཡང་ མི་ བརྗོད་ དེ། ལུང་ ལས། །ཉམས་ སུ་ མི་ ལེན་ དཔེ་
བསོགས་ འདོད་ སྲེད་ ཅན། །ཚེ་ འདིའི་ ཞེན་ པ་ ཅན་ ལ་ གདམས་
གཞུག་སྦ། །ཞེས་གསུངས་སོ། །དེ་ལྟར་སྣོད་མིན་ལ་ གདམས་པ་
བསྟན་ན། གནས་སྐབས་སུ་གང་ཟག་དེ་ལ་ཕན་མི་ཐོགས་ཀྱི་སྟེང་
དུ། ཁ་ལྟ་འུར་པོར་སོང་ནས་མི་དགེ་བའི་རྩ་བ་བྱེད་ཅིང་། མཐར་
ཐུག་དམྱལ་བར་འགྲོ་བ་སྟེ། ཀློང་གསལ་ལས། །ཡང་སྙིང་བཅུད་ཀྱི་
བདུད་ རྩི་ འདི། །སྣོད་ངན་རྣམས་ སུ་ བླུགས་ གྱུར་ན། །སྣོད་ ཆག་
བཅུད་བོ་དམྱལ་བར་གཏོང་། །ཞེས་སོ། །གསུམ་པ་ཇི་ལྟར་བསྟེན་
པའི་མཚན་ཉིད་ནི། བླ་མ་མཚན་ཉིད་དང་ལྡན་པས་སློབ་མ་སྣོད་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལྡན་ལ། བུ་གཅིག་པ་ལ་ཕ་མས་བརྩེ་བ་ལྟར་བྱམས་ཤིང་ཡིད་དུ་
འོང་བས། ཆོས་དང་ཟང་ཟིང་ལ་སོགས་གང་གི་སྒོ་ནས་ཀྱང་འདི་ཕྱི་
ཐམས་ཅད་དུ་བསྐྱང་ཞིང༌། སློབ་མས་ཀྱང༌། འདི་ལྟར་འཇིག་རྟེན་
ན་ འདུན་ གྲོས་ མཁས་ པར་ གྲགས་ པའི་ རྒྱལ་ བློན་ གཙོ་བོ་ རྒན་
རབས་ཕ་མ་ལ་སོགས་པས་སྟོན་པར་མི་ནུས་པའི་འདུན་གྲོས། ཚེ་
འདིར་བདེ་ལ་ཐར་བའི་ལམ་སྣ་ཟིན་པ། ཕྱི་མར་སྐྱིད་ལ་བྱང་ཆུབ་
ཀྱི་ལམ་ལ་འཛེགས་ པ། གཏན་དུ་ལེགས་ པ་ རང་གཞན་ གྱི་དོན་
གཉིས་འགྲུབ་པའི་འདུན་གྲོས་བཟང་པོ་ནི་བླ་མ་དམ་པས་སྟོན་པའི་
ཕྱིར་བསྟེན་པར་བྱ་དགོས་ཏེ། ཡིད་བཞིན་མཛོད་ལས། །གཏན་གྱི་
འདུན་གྲོས་ཐར་ལམ་ཟབ་མོ་ཉིད། །བླ་མ་ལས་གཞན་གང་གིས་
སྟོན་མི་འགྱུར། །དེ་ཕྱིར་རྟག་ཏུ་བླ་མ་བསྟེན་པར་བྱ། །ཞེས་སོ། །
བཞི་པ་གྲོགས་ཀྱི་མཚན་ཉིད་ནི། དམ་ཚིག་གཙང་ཞིང་དག་
སྣང་ཆེ་བ། དུག་ལྔ་ཆུང་ཞིང་ཤེས་རབ་ཆེ་བ། རང་བཞིན་ཀློད་ཅིང་
ཁོང་ཡངས་པ། །ངང་རྒྱུད་རིང་ཞིང་སྙིང་ཉེ་བ། ལྟ་སྒོམ་དང་སྤྱོད་པ་
མཐུན་པ། དཀའ་ཐུབ་དང་དཀའ་སྤྱད་བཟོད་ཅིང་རྟག་ཏུ་དབེན་པ་
ལ་དགའ་བ། སྙིང་རུས་དང་སྡུག་སྲན་ཆེ་ཞིང་སྐྱོ་ཤས་དང་བློ་སྣ་ཐུང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
བ། ཕན་འདོགས་དང་བརྩེ་གདུང་ཆེ་ཞིང་རྟག་ཏུ་ཕྱི་ཐག་རིང་བ།
མི་ གཞི་དང་ངང་རྒྱུད་བཟང་ཞིང་འགྲོགས་ན་བདེ་བ་ སྟེ། ཀློང་
གསལ་ལས། དམ་ཚིག་གཙང་ཞིང་དག་པའི་སྣང་བ་ཆེ། །དུག་ལྔ་
ཤུགས་ཆུང་བློ་བརྟན་ཁོག་ཡངས་ཆེ། །ངང་རྒྱུད་རིང་ཞིང་བརྩེ་བའི་
གྲོགས་དང་འགྲོགས། །ཞེས་སོ། །
ལྔ་པ་ཡོ་བྱད་ཀྱི་མཚན་ཉིད་ནི། འཚོ་བའི་ཡོ་བྱད་ཟས་གོས་
སོགས་དང་། བརྟན་པའི་ཡོ་བྱད་གསང་སྔགས་ཀྱི་རྫས་རྣམས་དང་།
མཚོན་ པའི་ཡོ་བྱད་རྡོར་དྲིལ་ སོགས་ དང༌ ། མཉེས་ པའི་ ཡོ་བྱད་
དབང་ ཡོན་ སོགས་དང༌། མཐུན་ པའི་ཡོ་བྱད་སྨན་སོགས་ དང༌ །
མདོར་ན་བྱང་ཆུབ་བསྒྲུབ་པ་ལ་མཁོ་བ་རྣམས་ཚང་བར་བྱ་སྟེ། ཀློང་
གསལ་ ལས། ཕྱག་རྟེན་མེ་ཏོག་ དབང་ ཡོན་ གཏོར་ ཚོགས་ རྒྱུ། །
ཉམས་ ལེན་དུས་སུ་ཁམས་ཀྱི་བརྟེན་པོ་འཚལ། །མཐུན་པའི་ཡོ་
བྱད་ཀུན་དང་ལྡན་པར་བྱ། །ཞེས་སོ། །ཡོན་ཏན་ནི་སྔ་མ་ལས། ཡོ་
བྱད་ཀུན་ལྡན་ཆོས་ཀྱི་དངོས་གྲུབ་འབྱུང་། །ཞེས་དང༌། སྐྱོན་ནི།
རྟེན་འབྲལ་རྫས་མེད་དངོས་གྲུབ་ཡལ་བར་དོར། །ཞེས་གསུངས་
སོ། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དྲུག་ པ་ གནས་ ཀྱི་ མཚན་ ཉིད་ནི། སྤྱིར་ བསྒྲུབ་ པའི་གནས་
དབེན་ཞིང་ཡིད་དང་མཐུན་པ། བྱེ་བྲག་ཏུ། གངས་ཁྲོད་ནི་རིག་པ་
དྭངས་པའོ། །ལུང་སྟོང་ནི་དགེ་སྦྱོར་རང་བཞིན་གྱི་འཕེལ་བའོ། །རི་
རྩེ་ནི་ཤེས་པ་གསལ་པའོ། །དུར་ཁྲོད་ནི་སྐྱོ་ཤས་སྐྱེ་བའོ། །ཤིན་ཏུ་
དབེན་པ་ནི་ཉམས་ལེན་འཕེལ་ བའོ། །དྭངས་ཤིང་གསལ་ པ་ནི་
དབྱིངས་ རིག་གསལ་བ་སྟེ། ཀློང་གསལ་ ལས། གངས་ཁྲོད་ལུང་
སྟོང་རི་རྩེ་དུར་ཁྲོད་དམ། །ཤིན་ཏུ་དབེན་པ་དྭངས་ཤིང་མཐོ་བའི་
སར། །སྐལ་ ལྡན་ སྐྱེས་ བུའི་ཉམས་ ལེན་བྱེད་ པའི་གནས། །ཞེས་
སོ། །ཡོན་ཏན་ནི་དགེ་སྦྱོར་ངང་གིས་འཕེལ་ཞིང༌། མཐར་ཐུགས་
དབྱིངས་རིག་ལ་བརྟན་པ་མྱུར་དུ་ཐོབ་པའི་དགོས་པ་ཡོད་དེ། སྔ་མ་
ལས། བསམ་གཏན་འཕེལ་ཞིང་བརྟན་པ་མྱུར་དུ་ཐོབ། །ཅེས་དང༌།
སྐྱོན་ནི་མཚན་ཉིད་གནས་ བྲལ་རྐྱེན་དབང་ཉིད་དུ་འགྱུར། །ཞེས་
གསུངས་སོ། །
བདུན་པ་དུས་ཀྱི་མཚན་ཉིད་ནི། སྤྱི་དང་བྱེ་བྲག་ཁྱད་པར་
གནས་སྐབས་ཀྱི་དུས་དང་བཞི་ལས། སྤྱིར་ནི་བཀྲ་ཤིས་དུས་གཟའ་
སྐར་ཚེས་གྲངས་བཟང་པོ་ལ་བབ་དུས་ཁྲིད་ཀྱི་དབུ་འཛུགས་པ་སྟེ།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཚེས་གཅིག་ཚེས་བརྒྱད་ཚེས་བཅུ་བཅོ་ལྔ་ལ་སོགས་དུས་ཁྱད་པར་
ཅན་དང་། བྱེ་བྲག་ཏུ་སྟོན་སེར་མེ་ཏོག་དང་འབྲས་བུ་སྨིན་དུས་སྒྲུབ་
པ་ འཕེལ་ ཞིང་ འགྲུབ་ སླ། སྟོན་ འབྲུ་ བཅུད་བསྡུས་ པས་ ནང་ དུ་
ཁམས་སྨིན་ཅིང་སྙིང་པོའི་དོན་རྟོགས་སླ། དགུན་ཆུང་བསིལ་དྲོད་
སྙོམས་པས་ཁམས་བདེ་ཞིང་བསྒོམ་སྙིང་འདོད། སོས་ཀ་རྩི་ཤིང་
གསར་དུ་ཁ་འབུས་པས་ཡོན་ཏན་གསར་དུ་སྐྱེ། དེ་ལས་དུས་གཞན་
ས་ཚུབ་དང༌། སེར་བུ་མེད་ཅིང་ནམ་མཁའ་དྭངས་པའི་ཚེ་དབྱིངས་
རིག་རྒྱ་ཆེར་གསལ་བའོ། །ཁྱད་པར་གྱི་དུས་ཉི་མ་རྩེ་ཤར་དང༌། ཕྱི་
དྲོའི་ཉི་མ་ཟེར་ལ་ཁད་པའི་ཚེ། བླ་མས་བཤད་སྤྲོ་ཞིང་སློབ་མས་
ཀྱང་ཉན་པར་སྤྲོ་བ་དང་ཚིག་ཟིན་པ་དང༌། ངོ་འཕྲོད་པ་སླ་བ་སྟེ།
རྒྱུད་ལས། དབྱར་ མ་ སྟོན་ དང་ དགུན་ཆུང་དཔྱིད་ཀྱི་དུས། །ཟེར་
གཉིས་དུས་ནི་མཆོག་ཏུ་གཅེས་པ་ཡིན། །ཞེས་སོ། །གནས་སྐབས་
ཀྱི་དུས་རྒྱུ་རྐྱེན་རྟེན་འབྲེལ་འཛོམས་པའི་དུས་ཏེ། དེའང་ལོང་ཡོད་
ལོང་མེད་ཀྱི་དུས་གཉིས་ལས། ལོང་ཡོད་ནི་སྔ་མ་ལྟ་བུ་ཡིན་ལ།
ལོང་མེད་ནི། དགོངས་འདུས་ལས། །ལོང་མེད་ཀྱི་དུས་ནི། སྔ་མ་
ལྟར་གསུང་པ་པོས་ནམ་གསུངས་པའི་ཚེ། སློབ་མས་ལེ་ལོ་སྤང་ལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཞུ་ཞིང་། ཞུ་བ་པོ་ནམ་བྱུང་བའི་ཚེ་བླ་མས་ལེ་ལོ་སྤང་ལ་གསུངས་
བར་བྱའོ། །ཞེས་སོ། །དེ་ལྟ་བུའི་དུས་ལ་གནས་སྐབས་སུ་ངོ་སྤྲོད་
མགྱོགས་ཤིང་མཐར་ཐུག་ཉམས་ཀྱི་འཕེལ་ཆེ་བ་སྟེ། རྒྱུད་ལས། ངོ༌
སྤྱོད་མགྱོགས་ཤིང་ཉམས་སྣང་གོང་དུ་འཕེལ། །ཞེས་སོ། །དེ་ལས་
ལོག་པའི་སྐྱོན་ནི། སྔ་མ་ལས། མཁས་པས་དུས་གནད་བརྟེན་པར་
མ་བྱས་ན། །ངོ་བོ་འགག་ཅིང་ཉམས་ཀྱི་འཕེལ་དང་ བྲལ། །ཞེས་
གསུངས་སོ། །
༈ གཉིས་པ་གདམས་པ་དངོས་ལ་གཉིས་ཏེ། སྨིན་བྱེད་ཀྱི་དབང་
དང༌ གྲོལ་ བྱེད་ཀྱི་གདམས་པའོ། །དང་པོ་ནི་སྔོན་ཁྲེགས་ཆོད་ཀྱི་
སྐབས་ དང་ གཞན་ཡང་ བླ་མེད་གང་རུང་གི་དབང་བཞི་ཐོབ་ན་
འཐུས་ལ། འདིར་ཁྱད་པར་ དུ་མངོན་སུམ་ རིག་པའི་རྩལ་ དབང་
བསྐུར་བར་བྱ་སྟེ། སློབ་དཔོན་ཐུགས་རྗེ་ཆེན་པོ་འབུ་སུ་ཀུའི་སྒྲུབ་
པ་ལྟར་གཙོ་འཁོར་བདུན་དྲན་རྫོགས་སུ་བསྒོམས་ཏེ། ད་དབང་ཞུ་
བའི་ཐོག་མར་མཎྜལ་འབུལ་བ་འདིའི་རྗེས་ཟློས་མཛོད། །ཀྱེ་བླ་མ་
ཐུགས་རྗེ་ཆེན་པོ་ལ། །གླིང་བཞིའི་སྲིད་པའི་དགེ་ཚོགས་ནི། །ཅི་
མཆིས་ བསྡུས་ ཏེ་ མཎྜལ་འབུལ། །ཐུགས་ རྗེས་ ཉེ་བར་ བཟུང་དུ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གསོལ། །དེས་མཎྜལ་འབུལ་བ་སོང་ནས། བླ་མ་དང་ཐུགས་རྗེ་ཆེན་
པོ་དབྱེར་མེད་པའི་དྲུང་དུ། དབང་ཞུ་བའི་ཕྱིར་གསོལ་བ་འདེབས་
ཤིང༌། བླ་ན་མེད་པའི་བྱང་ཆུབ་ཏུ་སེམས་བསྐྱེད། སེམས་ཅན་གྱི་
དོན་རྒྱ་ཆེན་པོ་བྱའོ་སྙམ་པའི་མོས་པས་འདིའི་རྗེས་ཟློས་མཛོད། བླ་
མ་ཐུགས་རྗེ་ཆེན་པོ་ལ། །གསོལ་བ་འདེབས་སོ་མངོན་སུམ་གྱི། །
རིག་པའི་རྩལ་དབང་བསྐུར་དུ་གསོལ། །ཞེས་ལན་གསུམ་བྱའོ། །
དེ་ ནས་ དབང་ བསྐུར་ བ་ དངོས་ ལ་ སློབ་ བུ་ རྣམས་ ལུས་ ཆོས་
བདུན་དང་ལྡན་པར་བྱས་ལ། ད་ཁྱེད་རང་རྣམས་ཐུགས་རྗེ་ཆེན་པོ་
སྐུ་མདོག་དཀར་པོ་ཞལ་གཅིག་ཕྱག་བཞི་པ་གསལ་བའི། སྤྱི་བོར་
ཐིག་ལེ་དཀར་པོ་འཇའ་འོད་སྣ་ལྔས་བསྐོར་བའི་དབུས་ སུ་ ཨོ་
དཀར་པོ། མགྲིན་པར་ཐིག་ལེ་དམར་པོ་འཇའ་འོད་སྣ་ལྔས་བསྐོར་
བའི་དབུས་སུ་ཨཱ༔དམར་པོ། ཐུགས་གར་ཐིག་ལེ་མཐིང་ག་འཇའ་
འོད་སྣ་ལྔས་བསྐོར་བའི་དབུས་སུ་ཧཱུྃ་མཐིང་ག །ལྟེ་བར་ཐིག་ལེ་
སེར་པོ་འཇའ་འོད་སྣ་ལྔས་བསྐོར་བའི་དབུས་སུ་ཏྲ་སེར་པོ། གསང་
གནས་སུ་ཐིག་ལེ་ལྗང་གུ་འཇའ་འོད་སྣ་ལྔས་བསྐོར་བའི་དབུས་སུ་
ཕཊལྗང་གུ་རྣམས་གསལ་པོར་སྒོམས་ཤིག །དེ་ནས་སྤྱི་བོའི་ཨོ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལས་འོད་ཟེར་དཀར་པོ་འཕྲོས་རང་ལུས་ཨོཾ་དཀར་པོར་གྱུར། དེ་
ལས་འོད་ཟེར་ཕྱོགས་བཅུར་འཕྲོས་པས། སྣང་སྲིད་ཐམས་ཅད་ཨོ་
ཡིག་དཀར་པོ་ཤ་སྟག་ཏུ་གྱུར་པས་བདག་དང་སེམས་ཅན་ཐམས་
ཅད་ཀྱི་ལུས་སྒྲིབ་དག་པར་སྒོམས་ཤིག །ཅེས་དབྱངས་དང་བཅས་
ཨོ་བདུན་ཕྲག་གསུམ་ཙམ་བརྗོད་པའི་རྗེས་སུ་རོལ་མོས་བྱིན་དབབ་
པོ། །དེས་ལུས་ཀྱི་སྒྲིབ་པ་དག་ནས་རྒྱལ་བ་ཐམས་ཅད་ཀྱི་སྐུའི་
དབང་ཐོབ་ པའོ། །ཡང་ མགྲིན་ པའི་ ཨཱལས་ འོད་ ཟེར་ དམར་ པོ་
འཕྲོས། རང་ལུས་ ཨཱཿདམར་པོར་གྱུར། དེ་ ལས་ འོད་ཟེར་ཕྱོགས་
བཅུར་འཕྲོས་པས་སྣང་སྲིད་ཐམས་ཅད་ཨཱ༔དམར་པོའི་རང་བཞིན་
དུ་གྱུར་ཏེ། བདག་དང་སེམས་ཅན་ཐམས་ཅད་ཀྱི་ངག་སྒྲིབ་དག་
པར་སྒོམས་ཤིག །གོང་ལྟར་དབྱངས་དང་བཅས་ ཨཱཐབརྗོད། དེས་
ངག་སྒྲིབ་དག་ནས་རྒྱལ་བ་ཐམས་ཅད་ཀྱི་གསུང་གི་དབང་ཐོབ་
པའོ། །ཡང་ཐུགས་ཀའི་ཧཱུྃ་མཐིང་ག་ལས་འོད་ཟེར་མཐིང་ག་འཕྲོས།
རང་ལུས་ཧཱུྃ་དུ་གྱུར། དེ་ལས་འོད་ཟེར་ཕྱོགས་བཅུར་འཕྲོས་པས་
སྣང་སྲིད་ཐམས་ཅད་ཧཱུྃ་དུ་གྱུར་ཏེ། རང་གཞན་ཐམས་ཅད་ཀྱི་ཡིད་
སྒྲིབ་དག་པར་སྒོམས་ཤིག །ཅེས་ཧཱུྃ་གོང་བཞིན་བརྗོད། དེས་ཡིད་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
སྒྲིབ་ དག་ ནས་ རྒྱལ་ བ་ ཐམས་ ཅད་ཀྱི་ ཐུགས་ ཀྱི་ དབང་ ཐོབ་
པའོ། །ཡང་ལྟེ་བའི་ཏྲཝལས་འོད་ཟེར་སེར་པོ་འཕྲོས། རང་ལུས་ཧྲི་
སེར་པོར་གྱུར། དེ་ལས་འོད་ཟེར་ཕྱོགས་བཅུར་འཕྲོས་པས་སྣང་
སྲིད་ཐམས་ཅད་ཀྲྀདུ་གྱུར་ཏེ་རང་གཞན་ཐམས་ཅད་ཀྱི་ང་རྒྱལ་གྱི་
སྒྲིབ་པ་དག་པར་སྒོམས་ཤིག །ཅེས་གོང་བཞིན་ཏྲབརྗོད། དེས་ང་
རྒྱལ་གྱི་སྒྲིབ་པ་དག་ནས་རྒྱལ་བ་ཐམས་ཅད་ཀྱི་ཡོན་ཏན་གྱི་དབང་
ཐོབ་པའོ། །ཡང་གསང་གནས་ཀྱི་ཕཊ༔ལྗང་གུ་ལས་འོད་ཟེར་ལྗང་
གུ་འཕྲོས། རང་ལུས་ཕཊ༔ལྗང་གུར་གྱུར། དེ་ལས་འོད་ཟེར་ཕྱོགས་
བཅུར་འཕྲོས་པས་སྣང་སྲིད་ཐམས་ཅད་ཀྱང་ཕཊཐདུ་གྱུར་ཏེ། རང་
གཞན་ཐམས་ཅད་ཀྱི་ཕྲག་དོག་གི་སྒྲིབ་པ་དག་པར་སྒོམས་ཤིག །
ཅེས་གོང་བཞིན་ཕཊབརྗོད། དེས་ ཕྲག་དོག་གི་སྒྲིབ་པ་དག་ནས་
རྒྱལ་ བ་ ཐམས་ ཅད་ ཀྱི་ ཕྲིན་ ལས་ ཀྱི་ དབང་ ཐོབ་ པའོ། །སྐབས་
འདིར་ཐོད་ཆང་ལ་བདུད་རྩི་རིལ་བུ་བཏབ་སྟེ་སྨན་མཆོད་བྱ་ལ་སློབ་
མར་བཀྱེའོ། །དེའང་ཀློང་གསལ་ལས། ཁྱད་པར་རིག་པའི་དབང་
ལྔ་བསྐུར། །དེ་ནས་མངོན་སུམ་རང་ཐོག་འབབ། །ལྷུན་གྲུབ་རིག་
པའི་རྩལ་དབང་བསྐུར། །ཞེས་གསུངས་པ་ལྟར། རིག་པའི་དབང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལྔ་ཐུན་མོང་མ་ཡིན་པ་སོང་ངོ༌། །དེ་ནས་རྨ་བྱའི་སྒྲོ་མདོངས་དང་
ཤེལ་བསྟན་ནས། ད་རྨ་བྱའི་སྒྲོ་མདངས་འདི་ལ་རང་བྱུང་གི་ཁ་དོག་
ལྔའི་ཐིག་ལེ་ཡོད་པ་དང༌། ཤེལ་འདི་རྡོ་རྗེ་སེམས་དཔའ་ཐུགས་ཀྱི་
མེ་ལོང་ཞེས་བྱ་བ་སྟེ། འདི་ལ་འོད་ལྔ་འཆར་བ་ནི། རིག་ལྔ་དང་ཡེ་
ཤེས་ལྔ་མཚོན་བྱེད་ཡིན་པས། ཁྱེད་རང་རྣམས་ཀྱིས་ལེགས་པར་
ལྟོས་ལ་དབང་ཚིག་འདི་དག་གསན་འཚལ། ཧཱུྃ་ ཁ་དོག་ལྔ་ལྡན་
འདི་ལ་ལྟོས། །སྔོན་པོ་རྡོ་རྗེ་སེམས་དཔའ་ཡིན། །སེར་པོ་རིན་ཆེན་
འབྱུང་ལྡན་ཡིན། །དམར་པོ་སྣང་བ་མཐའ་ཡས་ཡིན། །ལྗང་གུ་དོན་
ཡོད་གྲུབ་པ་ཡིན། །དཀར་པོ་རྣམ་པར་སྣང་མཛད་ཡིན། །དེ་ཀུན་
རང་གི་སེམས་ལས་བྱུང༌། །སེམས་ནི་ངོས་བཟུང་གང་ཡང་མེད། །
ཆོས་ཀུན་རང་གི་སེམས་ལས་བྱུང་། །སྐྱེ་རྒ་ན་འཆི་རང་གི་སེམས། །
སྐྱིད་སྡུག་བྱ་བའི་མིང་ཡང་མེད། །རང་གི་སེམས་ནི་ཡེ་ནས་སྟོང་། །
མེད་པ་མ་ཡིན་འཕྲོ་བ་ཡོད། །ཡོད་པ་མ་ཡིན་ངོ་བོ་སྟོང་། །རིག་
པའི་རྩལ་དབང་ཐོབ་པར་ཤོག །ཨོཾ་མ་ཎི་པདྨེ་ཧཱུྃ། ཨ་བྷི་ཥིཉྩ་ཧཱུཾ།
ཞེས་བསྐུར་ནས་སློབ་མ་རྣམས་ལུས་ཙོག་པུར་བཅོས་ཏེ་མིག་ཟིམ་
བུས་ཉི་མའི་དཀྱིལ་འཁོར་རམ་མར་མེའི་ཟེར་ལ་བལྟར་གཞུག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་
།
ནས་རྩལ་དབང་ངོ་སྤྲོད་པ་ནི། དེ་ལྟར་ཁྱེད་རྣམས་ཀྱི་དབང་པོའི་
མངོན་སུམ་དུ་འོད་ཁ་དོག་ལྔ་དང་ཐིག་ལེ་དང་ཐིག་ཕྲན་སྣ་ཚོགས་
འཆར་རོ། །དེ་ནི་རང་གི་སྙིང་ནང་དུ་ཞི་བ་བཞི་བཅུ་རྩ་གཉིས་ཀྱི་ལྷ་
ཚོགས་བཞུགས་ཤིང་། དེའི་འོད་མདངས་ཕྱི་གསལ་དུ་ཉི་མའི་རྐྱེན་
ལས་ འཆར་བ་ཡིན་ཏེ། ཆོས་ཉིད་ཀྱི་བར་དོར་ཡང་འདི་བཞིན་
འཆར་རོ། །དོན་ལ་ཆོས་སྐུ་སྟོང་པའི་རང་རྩལ། ཡེ་ཤེས་ལྔའི་རང་
འོད་མ་འགག་པའི་རྩལ་དུ་ཤར་བ་ཡིན་པས། དེ་ཉིད་སྔར་འདྲིས་
ཀྱི་མི་དང་འཕྲད་པ་ལྟར། རང་སེམས་སུ་ངོ་ཤེས་པ་ཙམ་གྱིས་ཐེ་
ཚོམ་གྱི་སྒྲོག་ཆོད། གཉིས་འཛིན་གྱི་མཚང་ཞིག །རང་སྣང་དུ་ཐག་
ཆོད། འཁྲུལ་པ་རང་སེམས་སུ་ཤེས་པས། ལྟས་ངན་གཡངས་ སུ་
ཁུག་ནས། དུས་དེ་ཉིད་དུ་གྲོལ་བར་འགྱུར་ལ། ད་ལྟ་ཉམས་ལེན་
ལ་བརྩོན་ན་བར་དོ་མེད་པར་འོད་གསལ་དང་པོའམ། རབ་ཟག་
མེད་ དུ་ འཚང་རྒྱ་བར་འགྱུར་རོ། །རྒྱུད་ ལས། ལུས་ནི་ཙོག་ པུར་
འདུག་སྟངས་གཟིར། །ཕབ་བཟློག་ཟུར་ལ་མནན་པ་འབྱུང་། །དེ་ནི་
ཀུན་བཟང་རིག་པའི་དབང་། །དེ་ལས་འབྲལ་བར་མི་བྱའོ། །ལྷག་
མེད་ཀུན་བཟང་ཉིད་དུ་འགྱུར། །ཞེས་གསུངས་པས། ཁྱེད་རྣམས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དེང་ཕྱིན་ཆད་རྫོགས་པ་ཆེན་པོ་ཐོད་རྒལ་གྱི་ཉམས་ལེན་དང་མི་
འབྲལ་བར་བྱ་སྙམ་པས་འདིའི་རྗེས་ཟློས་མཛོད། གཙོ་བོས་ཇི་ལྟར་
བཀའ་སྩལ་སོགས་བྱ། དེ་ལྟར་བསྐུར་བས་འཁོར་འདས་མཉམ་པ་
ཉིད་དུ་རྟོགས་པའི་དགོས་པ་ཡོད་དོ། །
༈ གཉིས་པ་གྲོལ་བྱེད་ཀྱི་གདམས་པ་སྟོན་པ་ལ་སྔོན་འགྲོ་
དངོས་གཞི་རྗེས་དང་གསུམ་ལས། དང་པོ་སྔོན་འགྲོ་འཁོར་འདས་
རུ་ཤན་དབྱེ་བ་གལ་ཆེ་སྟེ། རྒྱུད་ལས། འཁོར་འདས་རུ་ཤན་མ་ཕྱེད་
ན། །ཁམས་གསུམ་ ལུས་ངག་ཡིད་གསུམ་ཡང་། །འབྲེལ་པ་ཆོད་
པར་ མི་ འགྱུར་བས། །འཁོར་ འདས་ རུ་ཤན་དབྱེ་བར་བྱ། །ཞེས་
སོ། །དེའང་ ཇི་ ལྟར་ དབྱེ་ན། ལུས་ ངག་ ཡིད་ གསུམ་ ཡིན་ ཞིང༌ །
དགོས་ཆེད་ནི། ཐུན་མོང་དུ་ལུས་ཀྱི་འབྱུང་བ་འཛད་པས་ནད་གདོན་
ཞི་བ་དང༌། ལུས་མི་འགྱུར་བ་རྡོ་རྗེར་གྱུར་ཏེ་ཚེ་རིང་བ་དང་། ལུས་
ངག་ཡིད་གསུམ་གྱི་སྒྲིབ་པ་དག་པས། ཉམས་ལེན་གྱི་ཡོན་ཏན་མྱུར་
དུ་སྐྱེ་བར་བྱེད་དོ། །ཁྱད་པར་དུ་ལུས་ངག་ཡིད་གསུམ་གྱི་བག་
ཆགས་དག་པས། སེམས་མངོན་དུ་འགྱུར་བ་དང༌། སྣང་བ་བཞིའི་
འཕེལ་རིམ་མྱུར་དུ་རྫོགས་པར་འགྱུར་རོ། །མཐར་ཐུག་ཏུ་ལུས་ངག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཡིད་གསུམ་གྱི་འཛིན་པ་རང་སར་དག་ནས། ལུས་ངག་ཡིད་གསུམ་
སྐུ་གསུམ་དུ་གྲོལ་ནས། ལྷག་མེད་ཉིད་དུ་འཚང་རྒྱ་བའི་དགོས་པ་
ཡོད་ དོ། །ཇི་ ལྟར་ ཡོད་ ན། ཀློང་ གསལ་ ལས། ལུས་ ངག་ ཡིད་
གསུམ་སྔོན་འགྲོ་ནི། །ཐུན་མོང་ཁྱད་པར་མཐར་ཐུག་གི། །དགོས་
པ་ གསུམ་དུ་ཤེས་པར་ བྱ། །ཞེས་སོ། །དེའང་ དབྱེ་ བ་ དངོས་ ལ་
གསུམ་སྟེ། ཕྱི་ལུས་ངག་ཡིད་གསུམ་རུ་ཤན་དབྱེ་ཞིང་སྔོན་དུ་འགྲོ་བ།
ནང་ལུས་ངག་ཡིད་གསུམ་རུ་ཤན་དབྱེ་བས་སྒྲིབ་པ་སྦྱོང་བ། གསང་
བ་ལུས་ངག་ཡིད་གསུམ་རྣལ་དུ་དབབ་ཅིང་སོར་གཞུག་པའོ། །དང་
པོ་ལའང་གསུམ་སྟེ། ལུས་དང་ངག་དང་ཡིད་དོ། །དང་པོ་ལུས་རུ་
ཤན་དབྱེ་བ་ནི། བདེ་བའི་སྟན་ལ་ ལུས་རྡོ་རྗེའི་སྐྱིལ་ཀྲུང་ རྐང་
མཐིལ་སྤྲད། སྒལ་ཚིགས་དྲང་པོར་བསྲངས། ལུས་ཞྭ་བཞི་བསྒྲིམ་
ཞིང་ལྟག་རྩ་དྲང་པོར་འཐེན། ལག་གཉིས་སྤྱི་བོར་ཐལ་མོ་སྦྱར་ལ་
ཤད་བརྐྱངས། མིག་ལྟ་སྟངས་བར་སྣང་ལ་ཧ་རེ་གཏད། དམིགས་
པ་ཡིད་ཀྱི་ཡུལ་ཡང་ནམ་མཁའི་མཐོངས་སུ་ཐལ་ལེ་གནས་པའི་
ངང་ནས། རང་ལུས་གསེར་གྱི་རྡོ་རྗེ་རྩེ་ལྔ་པ་ཁྲོང་ངེ་བ་གཅིག་ཡིད་
དུ་བསྒོམ། དེ་ལྟར་ཅི་ཙམ་དུ་ཁམས་ཀྱིས་ལྕོགས་པའི་བར་དུ་བྱ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཞིང་། དེའང་དང་པོ་མི་གཅིག་ཟན་ཟ་ཡུན་ཙམ་དེ་ནས་ཡུན་ཇེ་རིང་
ཇེ་རིང་ཁམས་དང་བསྟུན་ལ། ཅི་ཙམ་དུ་ལྕོགས་བར་ཉིན་མཚན་དུ་
སྙིང་ལ་རུས་པ་བསྐྱེད་པར་བྱའོ། །དེ་ལྟར་བསྒོམས་པས་རྩ་གཙོ་བོ་
གསུམ་འཁོར་ལོ་ལྔ་ལ་སོགས་པ་རྣམས་གནད་དུ་ཚུད་པས་མཐར་
ཐུག་རྡོ་རྗེའི་སྐུ་ཐོབ་ཅིང་། གནས་སྐབས་སུ་བར་ཆད་སེལ་ཞིང་
བསྲུང་བའི་མཆོག་ཏུ་ཡང་འགྱུར་རོ། །དེ་ལྟ་བུའི་འདུག་སྟངས་ལ་
ཡུན་དུ་གནས་པར་བྱ་ཞིང༌། མ་ལྕོགས་པ་དང་ཧ་ཞེས་སྒྲ་སྟོང་པ་
གཅིག་བཏོན་ལ་དེ་དང་དུས་མཉམ་དུ། རང་གི་རིག་པ་ཨཱདཀར་
པོར་གནས་པ་དེ། སྤྱི་གཙུག་གི་ནམ་མཁའ་ལ་རྒྱང་གིས་སོང་བར་
བསམ་པ་དང༌། དུས་མཉམ་དུ་ལུས་ཕྱི་གན་དུ་བྲལ་གྱིས་འགྱེལ་ལ་
དུར་ཁྲོད་ཀྱི་རོ་བཞིན་དུ་ཁྲེས་སེ་བསྒྱུར། གཏད་མེད་འཛིན་མེད་ཀྱི་
ངང་ལ་རྩ་བྲལ་དུ་ཁྲེས་སེ་བཞག་གོ། །དེ་ལྟར་ཞག་གསུམ་མམ།
གཉིས་ལ་སོགས་པར་འབད་པས་ལུས་ཀྱི་སྒྲིབ་པ་དག །འབྱུང་བ་
འཛད། བར་ཆད་སེལ། ཡོན་ཏན་མྱུར་དུ་སྐྱེ་བས་གནས་སྐབས་དང་
མཐར་ཐུག་གི་ཡོན་ཏན་གོང་བཞིན་འབྱུང་ངོ༌། །དེའང་གཙོར་ནི་
ལུས་ཀྱི་རུ་ཤན་ཕྱེད་ཅིང༌། སྤྱིར་ནི་ལུས་ངག་ཡིད་གསུམ་ཀའི་རུ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཤན་ཕྱེད་དེ། ཅིའི་ཕྱིར་ཞེ་ན། ལུས་རྡོ་རྗེའི་འདུག་སྟངས་ཀྱིས་ལུས།
ཡིད་དམིགས་མེད་ཀྱི་ནམ་མཁའ་ལ་གཏད་པས་ཡིད། ངག་ཏུ་ཧ་
ཞེས་བརྗོད་པས། རླུང་གི་གནད་ཀྱིས་ངག་གི་རུ་ཤན་ཕྱེད་དེ། དེས་
ནི་རྫོགས་ཆེན་སྤྱི་སྐད་ཀུན་དང་མི་འདྲ་སྟེ། འདི་ཉིད་ཟབ་པས་འདི་
ཉིད་རང་གི་སེམས་ཀྱི་གཞི་རྩ་ཆོད་པ་དང་། གནས་ལུགས་མཐོང་
བ་འབྱུང་ངོ༌། །
གཉིས་པ་ངག་འཁོར་འདས་རུ་ཤན་དབྱེ་བ་ནི། ཡང་བདེ་བའི་
སྟན་ལ་ལུས་རྣམ་སྣང་གི་ཆོས་བདུན་དང་ལྡན་པར་བྱ་ལ། མིག་བར་
སྣང་ལ་ལྟ་སྟངས་ཧད་པོར་གཏད་ལ་སྣང་བ་ཟིལ་གྱིས་གནོན་ཅིང་།
དེའི་ངང་ནས་ངག་ཏུ་ཤུ་དྲག་ལ་ངར་དང་ལྡན་པར། རླུང་ཐེངས་རེ་
ལ་ཧཱུྃ་ཉི་ཤུ་སུམ་ཅུ་རེ་ཙམ་སྒྲ་སྟོང་དུ་ལྷང་ལྷང་བཟླ་ཞིང་། རང་གི་ཁ་
ནས་ཧཱུྃ་གཅིག་ཐོན་གཉིས་ཐོན་གྲངས་མེད་དུ་ཐོན་ནས་ཉེ་ལོག་ཐོ་
ཕྱི་ཐམས་ཅད་ཧཱུྃ་དུ་རོང་རོང་ཁེངས་པར་བསམ། ཡང་ཧཱུྃ་རྣམས་ཕྱིར་
ཤིགས་ཀྱིས་སོང་བས་ནམ་མཁའི་མཐའ་དང་མཉམ་པ་བློས་ཁྱབ་
ཚད་ནས་ཕར་ཧཱུྃ་རྣམས་རོང་རོང་སོང་པར་བསམ་ཞིང་ངག་ཏུ་འུར་
འུར་ བཟླའོ། །ཡང་ ཚུར་ རོང་ རོང་ ཉེར་ འདུས་ཏེ། ལུང་ པ་ ཐོ་ ཕྱི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཐམས་ཅད་ཁེངས་པར་གྱུར་ནས། ཡང་རང་གི་ཁར་གཅིག་བྱུང་
གཉིས་བྱུང་མང་དུ་ཞུགས་ཏེ། ལུས་ཕྱི་ནང་ཐམས་ཅད་ཧཱུྃ་གིས་
ཁེངས་ཏེ་དྲག་ཏུ་བཟླས་པས་རང་ལུས་རྩེ་མའམ་ཚགས་བུ་ལྟ་བུར་
གྱུར་ཏེ། ཧཱུྃ་ རྣམས་ ཀྱིས་ ལུས་ ཀྱི་ སྤྱི་བོ་དང་རྐང་མཐིལ་ གཡས་
གཡོན་རྒྱབ་མདུན་ཐམས་ཅད་དུ། གོ་མཚམས་མེད་པར་བཏང་ནས་
ཇི་ལྟར་ཞིག་ན་ཧཱུྃ་གིས་ལུས་བར་སྣང་ལ་ཁྱེར་ཏེ། ནམ་མཁའ་ལ་
ཡེམ་ཡེམ་ཡོད་པར་བསམ་ཞིང་བཟླས་ལ། ལུས་ངག་དོས་ཆད་པ་
དང་ཕཊ་ཅེས་སྒྲ་སྟོང་པ་ཞིག་བརྗོད་དེ། རང་གི་རྒྱུད་ཐོག་ཏུ་རང་ལ་
ལྟ་སྟེ་མཉམ་པར་བཞག་གོ། །འདི་ལའང་ཞག་གསུམ་མམ་གཉིས་
ལ་སོགས་པ་སྐབས་དང་སྦྱར་རོ། །དེ་ལྟར་ཡུན་དུ་སྦྱངས་པས་སྤྱིར་
ལུས་ངག་ཡིད་གསུམ་གྱི་རུ་ཤན་ཕྱེད་ཅིང༌། རྫོགས་ཆེན་སྤྱི་སྐད་
ཀུན་དང་མི་འདྲ་སྟེ་འདི་ཁྱད་པར་དུ་འཕགས་ཏེ། ཅིའི་ཕྱིར་ཞེ་ན།
ལུས་ཆོས་བདུན་དང་ལྡན་པ་དང་། ཧཱུྃ་གི་ཚགས་བུ་ལྟར་སྦྱངས་པས་
ལུས་ཀྱི་རུ་ཤན་ཕྱེད་ཅིང༌། ངག་ཏུ་ཧཱུྃ་བཟླས་པས་ངག །ཡིད་སྤྲོ་
བསྡུའི་དམིགས་པས་ཡིད་ཀྱི་རུ་ཤན་ཕྱེད་ཅིང་། ཉམས་དང་རྨི་ལམ་
མངོན་ སུམ་ དུ་ སྒྲིབ་ པ་ དག་ པའི་རྟགས་རྣམས་འབྱུང་ བ་ དང༌ །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གནས་ལུགས་ཀྱི་ཉམས་རྒྱུད་ལ་སྐྱེ་བར་ངེས་སོ། །དེ་བས་འདི་ནི་
ཤིན་ཏུ་ཟབ་བོ། །
གསུམ་པ་ཡིད་འཁོར་འདས་རུ་ཤན་དབྱེ་བ་ནི། ཡང་ལུས་ཆོས་
བདུན་དང་ལྡན་པར་བྱ་སྟེ། རང་གི་སྙིང་གི་དཀྱིལ་དུ་སེམས་ཉིད་
ཨཱ༔དཀར་པོ་མཐེ་བོང་ཙམ་པ་གསལ་ལ་འཚེར་བ་གཅིག་བསྒོམ་ལ།
ཨཱཐདེ་ལས་འོད་ཆད་པས་རང་ལུས་ཐམས་ཅད་ཨཱའི་འོད་ཀྱིས་གང་
ནས་ལུས་དང་ཨཱཙའི་འོད་དབྱེར་མེད་དུ་ཁྲིག་གིས་འདྲེས་ཏེ། རང་
ལུས་འོད་ཀྱི་གོང་བུར་གྱུར་པ་དེ་ཀོ་མོག་ཏུ་རྡོ་བསྐྱུར་བ་ལྟ་བུའམ།
འཇའི་དཀྱིལ་འཁོར་ལྟར་དུ་རིམ་པ་བཞིན་ཡ་ལ་ལ་ཆད་ནས་སོང་།
བར་བསམ་པ་དང༌། ཡང་རིམ་པ་ལྟར་དུ་འོད་ཚུར་ཡ་ལ་ལ་འདུས་
ནས་སྔར་བཞིན་སྙིང་ཁར་ཐིམ་བྱུང་ནས་གསལ་བ་དེ་ཕཊ༔ཅེས་སྒྲ་
སྟོང་པ་ཞིག་བརྗོད་ལ་དམིགས་པའི་སྤྲོ་བསྡུ་དེ་རྣམས་རྦད་ཀྱིས་
བཅད་ལ་དམིགས་མེད་ཀྱི་ངང་ལ་ཁྲེས་སེ་བསྒྱུར། རྩ་བྲལ་གྱི་ངང་
དུ་ལྷན་གྱིས་བཞག །དུར་ཁྲོད་ཀྱི་རོའམ། སྐྱེས་བུའི་ཁོང་གི་སྙིང་
ཕྱུང་བ་ ལྟར་དུ་ གཏད་མེད་ དུ་ཁྲེས་ སེ་བཞག་གོ། །དེ་ནས་ ཡང་
དམིགས་ པའི་ སྤྲོ་ བསྡུས་ གོང་ གི་ ཨཱདེ་ མཐིང་ ཀར་ བསྒྱུར་ ཏེ།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དམིགས་པ་སྔར་བཞིན་དུ་གསལ་བར་སྒོམ། དེ་ནས་ཨཱསེར་པོ།
དམར་པོ། ལྗང་གུ་ལ་སོགས་ལ་རིམ་པར་གོང་མ་ལྟར་འཕྲུལ་ཤེས་
པར་བྱའོ། །དེས་ནི་ཡིད་ཀྱི་སྒྲིབ་པ་དུག་ལྔ་སྦྱངས་ཤིང་དག་པར་
འགྱུར་ ཏེ། ཨཱདཀར་ པོ་ བསྒོམས་ པས་ གཏི་ མུག །མཐིང་ ཀ་
བསྒོམས་པས་ཞེ་སྡང༌། སེར་པོ་བསྒོམས་པས་ང་རྒྱལ། དམར་པོ་
བསྒོམས་པས་འདོད་ཆགས། ལྗང་གུ་བསྒོམས་པས་ཕྲག་དོག་དག་
སྟེ། དུག་ལྔའི་ས་བོན་ཆད་ནས་ཡེ་ཤེས་ལྔ་རང་བཞིན་གྱིས་རྒྱས་
པར་འགྱུར་རོ། །དེས་ན་འདིས་རང་གི་ལུས་ངག་ཡིད་གསུམ་གྱི་རུ་
ཤན་ཕྱེད་པར་འགྱུར་ཏེ། ལུས་དང་ཨཱའོད་དབྱེར་མེད་དུ་བསྲེས་
པས་ལུས་ཕཊཀྱི་སྒྲ་སྐད་ཀྱིས་རྩའི་དྭངས་སྙིགས་ཕྱེད་པས་ན་ངག་
དམིགས་པའི་སྤྲོ་བསྡུའི་ཡིད་ཀྱི་རུ་ཤན་ཕྱེད་དེ། དེས་ན་རྫོགས་ཆེན་
སྤྱི་སྐད་ཀུན་ལས་འདི་ཁྱད་པར་འཕགས་ཏེ། འདི་ཉིད་རང་གི་རིག་
པའི་དྲུང་ ཐོན། གནས་ ལུགས་ཀྱི་མཚང་ རིག་ པ་ དག་ ཀྱང་ འབྱུང་
ངོ༌། །དེ་ལྟར་ལུས་ངག་ཡིད་གསུམ་གྱི་རུ་ཤན་ཕྱེ་བ་ལ་བརྟེན་ནས།
ད་ ཕྱིན་ཆད་ལུས་ངག་ཡིད་གསུམ་འཁོར་བར་མི་ལྡོག་པ་དང༌།
ལུས་ངག་ཡིད་གསུམ་གྱི་འཛིན་པ་དང་། ཞེན་པ་ལས་གྲོལ་བ་དང༌།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གནས་སྐབས་སུ་ཡོན་ཏན་མྱུར་དུ་སྐྱེ་བ་དང༌། མཐར་ཐུག་ཏུ་ལུས་
ངག་ཡིད་གསུམ་སྐུ་གསུམ་དུ་གྲོལ་བར་འགྱུར་རོ། །དེ་ལྟར་རུ་ཤན་
ཕྱེད་པའི་རྟགས་ལ། ལུས་རྟགས་སུ་དང་པོ་ལུས་ན་ཞིང་ཟུག་པ།
ལུས་ཞིག་པ་ལྟ་བུ་དང༌། ཡངས་ཤིང་བདེ་བ་དང༌། བཀྲེས་སྐོམས་
མེད་པ་དང༌། ལུས་ཡོད་དུ་མི་ཚོར་བ་ལ་སོགས་འབྱུང་ངོ༌། །ཡང་
ལུས་ཉམས་སུ་འདར་འཁྲབ་འཕར་བ་དང༌། བྲོ་རྒྱག་པ་དང་། གར་
བྱེད་པ་ལ་སོགས་འབྱུང་ཡང་སྲིད་དོ། །ངག་གི་རྟགས་སུ་སཾ་སྐྲྀ་ཏའི་
སྐད་དང༌། དགོད་དང༌། དུ་བ་། གླུ་ལེན་པ། དབྱངས་ལེན་པ་ལ་
སོགས་པ་ངེས་མེད་འབྱུང་ངོ༌། །ཡིད་ཀྱི་རྟགས་སུ་རྣམ་རྟོག་རྒྱུན་ཆད།
སེམས་གཏད་མེད། དྲན་པ་འོལ་པོ་ རྗེས་མེད། མོས་གུས་དང་དག་
སྣང་དང་སྙིང་རྗེ་དང༌། ད་ནི་འཁོར་བ་དང་རུ་ཤན་འབྱེད་པས་
འཁོར་བར་ལྡོག་མི་སྲིད་བསམ་པའི་དགའ་བ་དང་ཉམས་ལ་སོགས་
པ་འབྱུང་ངོ༌། །དེས་ན་འདི་ནི་ཀུན་ལས་ཁྱད་པར་དུ་འཕགས་ཏེ་
འདི་ལ་ཞག་གསུམ་བྱ།
༈ གཉིས་པ་ནང་ལུས་ངག་ཡིད་གསུམ་རུ་ཤན་དབྱེ་བས་སྒྲིབ་
པ་ སྦྱང་ བ་ ནི། ཀློང་ གསལ་ ལས། ནང་ གི་ འཁྲུལ་ རྒྱུ་ ཟད་ པའི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཕྱིར། །འཁོར་ འདས་ རུ་ ཤན་ནང་ ལྟར་ དབྱེ། །ཞེས་ སོ། །ཇི་ལྟར་
དབྱེ་བ་ནི། རང་གི་ལུས་འདི་ལ་འགྲོ་བ་རིག་དྲུག་དུ་སྐྱེ་བའི་རྒྱུའམ།
ས་བོན་ཡིག་འབྲུ་དྲུག་ཡོད་དེ། འདི་གཉེན་པོ་ཡི་གེ་གསུམ་གྱིས་
སྦྱང་སྟེ། འདས་རྗེས་ལས། ལུས་ནི་མ་རིག་རྒྱུས་བསྐྱེད་ཕྱིར། །རིག་
དྲུག་ས་བོན་ཉིད་དུ་གནས། །རིག་པ་སྐུ་གསུམ་མཚོན་པའི་ཕྱིར། །
སྐུ་གསུམ་ཡི་གེ་གསུམ་དུ་ཤར། །ཡི་གེའི་རྩལ་སྦྱང་རུ་ཤན་དབྱེ། །
ཞེས་ གསུངས་ སོ། །དེའང་ ས་ བོན་ དྲུག་ ཇི་ ལྟར་ གནས་ ན། ཀློང་
གསལ་ལས། སྤྱི་བོ་མགྲིན་པ་སྙིང་ག་དང༌། །ལྟེ་བ་གསང་གནས་
རྐང་མཐིལ་དུ། །ཨཏཱིཙནྡྲ༦སུཕྲེདུགནས། །ཞེས་པས་ས་བོན་དེ་
རྣམས་མ་དག་པ་ལ་བརྟེན་ནས་དུས་རྟག་ཏུ་རིགས་དྲུག་གི་གནས་
སུ་འཁྱམས་ཤིང་ཁམས་གསུམ་འཁོར་བའི་སྡུག་བསྔལ་མྱོང་བས།
ས་བོན་དེ་རྣམས་དག་པར་བྱ་བ་ནི། རྡོ་རྗེའི་ཚིག་རྐང་ལས། སྤྱི་བོ་
ནས་བཟུང་རྐང་མཐིལ་བར། །གནས་དྲུག་རིགས་དྲུག་ས་བོན་ཏེ། །
ཨསུནཱིཏཱི་བྲེདུའོ། །སླར་ཡང་གནས་གསུམ་འབྲུ་གསུམ་གྱི། །
ཧཱུཾ་ལས་མེ་འབར་ས་བོན་བསྲེག །ཅེས་དང༌། དེའི་འགྲེལ་པ་ཐུགས་
རྗེ་ཆེན་པོས་གསུངས་པ་ལས། སྤྱི་བོ་ནས་བཟུང་སྟེ་མགྲིན་པ་སྙིང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌།
ཁ་ལྟེ་བ་གསང་གནས་རྐང་མཐིལ་གྱི་བར་དུ། གནས་དྲུག་དུ་རིགས་
དྲུག་གི་ས་བོན་བསམས་ཏེ། ཨསུནཱིཏཱིཝཕྲེདུདེ་རྣམས་སོ། །སླར་
ཡང་རང་གི་གནས་གསུམ་དུ་ཨོཾ་ཨཱ༔ཧཱུྃ་འབྲུ་གསུམ་གྱིས། ཧཱུྃ་ལས་མེ་
འབར་ཏེ་རིགས་དྲུག་གི་ས་བོན་དེ་རྣམས་བསྲེག །ཅེས་གསུངས་པ་
ལྟར། རང་གི་ལུས་ཀྱི་སྤྱི་བོར་ལྷའི་ས་བོན་ཨཱདཀར་པོ་ལ་ལྷའི་
བག་ཆགས་ཐམས་ཅད་དཀར་མོག་སྒྲིབ་པའི་རྣམ་པ་ཅན་དུ་འདུས་
པར་ བསམས། དེ་ བཞིན་ དུ་ མགྲིན་ པར་ ལྷ་ མ་ ཡིན་ གྱི་ ས་ བོན་
སུལྗང་ སེར་ བག་ཆགས་ དང་ བཅས་པ། སྙིང་ཁར་ མིའི་ ས་ བོན་
ཚྭ་སྔོ་སྐྱ་བག་ཆགས་དང་བཅས་པ། ལྟེ་བར་དུད་འགྲོའི་ས་བོན་
ཏྲིདམར་ནག་བག་ཆགས་དང་བཅས་པ། གསང་བར་ཡི་དྭགས་ཀྱི་
ས་ བོན་ པྤེལྗང་ནག་ བག་ཆགས་དང་ བཅས་ པ། རྐང་མཐིལ་དུ་
དམྱལ་པའི་ས་བོན་དུ༔དུད་ཁ་བག་ཆགས་དང་བཅས་པ་གསལ་བ་
རྣམས་ལ་སོ་སོའི་བག་ཆགས་ཐམས་ཅད་འདུས་ཤིང་ཐིམ་པར་
བསམས། དེ་ལྟར་སྦྱང་གཞི་གནས་དྲུག་ཏུ། སྦྱོང་བྱེད་ཡི་གེ་གསུམ་
གྱི་ས་བོན་སྦྱངས་བ་ནི། སྤྱི་བོར་སྐུའི་ས་བོན་ཨོཾ་དཀར་པོ་འོད་ཟེར་
འཕྲོ་བ། མགྲིན་པར་གསུང་གི་ས་བོན་ཨཱདམར་པོ་འོད་ཟེར་འཕྲོ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌། །
བ། སྙིང་ཁར་ཐུགས་ཀྱི་ས་བོན་ཧཱུྃ་མཐིང་ནག་འོད་ཟེར་འཕྲོ་བ། དེ་
གསུམ་ལས་ཡེ་ཤེས་ཀྱི་མེ་འབར་བས། ལུས་ཀྱི་ནང་སྤྱི་བོ་ནས་རྐང་
མཐིལ་བར་དུ་ས་བོན་དྲུག་པོ་ཤིང་སྡོང་པོ་ཁོང་རུལ་གྱི་ནང་དུ་མེ་
འབར་བ་ལྟར་ དུ། འུར་སྒྲ་དང་བཅས་ཏེ་འབར་བས། སྤྱིར་ལུས་
ངག་ ཡིད་ གསུམ་ གྱི་ སྡིག་ སྒྲིབ་ དང་ཉམས་ ཆགས། ཁྱད་ པར་ དུ་
རིགས་དྲུག་ཏུ་སྐྱེ་བའི་ ས་བོན་རྣམས་ནག་ཐུལ་གྱིས་ཚིག་ པར་
བསམ་ཞིང༌། ངག་ཏུ་ཨོཾ་ཨཱཧཱུཾ། ཞེས་འབུམ་ཚོ་བདུན་དབྱངས་ཐུང་
ངུ་དང་བཅས་བཟླའོ། །ཐུན་མཚམས་རྣམས་སུ་ཕཊཙཕཊཅེས་དྲུག་
བརྗོད་པས། ས་བོན་བསྲེགས་པའི་ཐལ་བ་ནག་དཔུང་ངེ་འདུག་པ་
དེ་རྣམས་ཕཊ༔དང་པོས་སྤྱི་བོ་ནས་མགྲིན་པར་འཕངས། དེ་བཞིན་
དུ་ཕཊ༧ལན་རེ་བཞིན་སྙིང་ག་ལྟེ་བ་གསང་གནས་སུ་འཕངས་ནས།
ཕཊརྗེས་མས་རྐང་མཐིལ་ནས་ནག་ཉིལ་གྱིས་ཕྱིར་ཐོན་ཞིང་མི་
གནས་པར་བསམ་སྟེ། ལུས་ཤེལ་སྒོང་གཡའ་དག་པ་ལྟར་དཀར་
སང་ ངེར་ སོང་ ནས། རྒྱལ་ བའི་ སྐུ་ གསུང་ ཐུགས་ དང༌ རང་ གི་
ལུས་ངག་ ཡིད་ གསུམ་ དབྱེར་ མེད་ དུ་ གྱུར་ པར་ སྒོམ། རྗེས་ སུ་
དམིགས་པའི་འཕྲོ་འདུ་རྣམས་རྦད་ཀྱིས་བཅད་ལ་སྤྲོས་མེད་ཀྱི་ངང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དུ་ ལྷོད་དེ་ཀློད། རྩ་བྲལ་གྱི་ངང་ལ་ ལྷན་ནེ་བཞག་གོ། །དེས་ནི་
རིགས་དྲུག་ཏུ་སྐྱེ་བའི་རྒྱུའམ་ས་བོན་མེད་དེ། དཔེར་ན་ཐབས་ཀྱི་མེ་
བསད་པས་སྟེང་ཁང་གི་དུ་བ་ཆད་པ་དང་འདྲ་སྟེ། རྫོགས་ཆེན་སྤྱི་
སྐད་ཀུན་དང་མི་འདྲ་སྟེ། འདི་ཉིད་རང་གི་རུ་ཤན་ཕྱེད་པར་འགྱུར་
རོ། །དེས་ན་འདི་ནི་རིགས་དྲུག་གི་སྐྱེ་སྒོ་གཅོད་པའི་སྤུ་གྲི་སྟེ་ཤིན་
ཏུ་ཟབ་པས་ཞག་བདུན་ཕྲག་གཅིག་ལས་མི་ཉུང་བར་འབད་པས།
སྒྲིབ་པ་དག་པའི་མཚན་མ་ཡང་ཁྱད་པར་ཅན་དངོས་ཉམས་རྨི་ལམ་
དུ་འབྱུང་ངོ་། །
༈ གསུམ་པ་ལུས་ངག་ཡིད་གསུམ་རྣལ་དུ་དབབ་པ་དང་སོར་
གཞུག་པ་དང་གཉིས་ལས། དང་པོ་རྣལ་དུ་དབབ་པ་ཁག་ཆེ་སྟེ།
ཅིའི་ཕྱིར་ན་གོང་གི་སྔོན་འགྲོ་རྣམས་བྱས་པས། ལུས་ཀྱི་འབྱུང་བ་
དང་ཁམས་འཁྲུགས་པས་དངོས་གཞིའི་གནས་ལུགས་རྒྱུད་ལ་མི་སྐྱེ་
བས། དེ་དག་སོར་གཞུག་པའི་ཕྱིར་ལུས་ངག་ཡིད་གསུམ་རྣལ་དུ་
དབབ་པ་ནི། སྒྲོན་མ་འབར་བ་ལས། འཁོར་འདས་རུ་ཤན་ཕྱེད་
ནས་ ནི། །ལུས་ ངག་རྣམས་ནི་རྣལ་ དུ་ དབབ། །ཅེས་ དང༌། ཀློང་
གསལ་ལས། ལུས་ངག་ཡིད་གསུམ་འབྱུང་འཁྲུགས་པས། །དེ་དག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གྲོལ་ ཕྱིར་ རྣལ་ དུ་ དབབ། །ཅེས་ སོ། །དེའང་ ཇི་ ལྟར་ དབབ་ ན།
དབེན་པའི་གནས་སུ་བདེ་བའི་སྟན་ལ་ལུས་ངག་ཡིད་གསུམ་ཆ་
ནས་ལྷད་མ་བཅོས་པར་གར་བདེར་བཞག་ཅིང༌། ལུས་ངག་ཡིད་
གསུམ་གྱི་རྣམ་རྟོག་བསམ་མནོ་རྐྱེན་དབང་དུ་མི་བཏང་བར། ལུས་
མི་འགུལ། ངག་མི་སྨྲ། སེམས་མི་སྤོ་བར་ཅི་ བདེར་ གནས་ པར་
བྱའོ། །དེ་ལའང་ཞག་གསུམ་སོགས་གང་ཡང་རུང་བར་བྱའོ། །དེ་
ལྟར་དབབ་པའི་ཡོན་ཏན་ནི། རང་ སེམས་ཤུགས་ སམ་ངང་གིས་
གནས་ཤིང་། བདེ་བ་རང་བབ་ཀྱི་བསྒོམ་ཞིག་ཅིས་ཀྱང་འབྱུང་བས།
དེས་ན་རྣལ་དུ་དབབ་པ་འདི་ཟབ་པོ། །གཉིས་པ་སོར་གཞུག་པ་ནི།
ཀློང་གསལ་ལས། ཀ་དག་དོན་ནི་རྟོགས་བྱའི་ཕྱིར། །རྣལ་དུ་ཕབ་
ནས་སོར་ཡང་འཇུག །ཅེས་པས། བདེ་བའི་སྟན་ལ་རང་ཉིད་ལུས་
དྲང་པོར་བསྲངས་ཏེ་ཆོས་བདུན་དང་ལྡན་པས། སྙིང་ཁར་གསེར་གྱི་
རྡོ་རྗེ་རྒྱ་གྲམ་གཅིག་བསམས། དེའི་ལྟེ་བ་ལ་ཧཱུཾ་མཐིང་ནག་ཚོན་
གང་གཅིག་གསལ་བར་བསྒོམ། རྡོ་རྗེའི་ལྟེ་བའི་འོག་ཏུ་རང་གི་རིག་
པ་ཨཱདཀར་པོ་བུང་བའམ་སྲན་མ་ཙམ་བསྒོམ། དེ་ནས་ཨཱདེ་རྒྱང་
ཐོན་ཏེ་སྟེང་གི་ཧཱུཾ་དེ་ལ་བསྐོར་བ་གྲངས་འཁོར་དུ་ཉི་ཤུ་སུམ་ཅུ་ལྔ་
༣



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བཅུ་བརྒྱ་ལ་སོགས་པ་བསྐོར་བར་བསམ་ཞིང་། གསལ་བདེ་བ་ལ་
ཕཊཅེས་ བརྗོད་ དེ། ཨཱ༔དེ་ སྐད་ ཅིག་ ལ་ ཡལ་ བར་ བསམས།
སེམས་མ་བཅོས་སྤྲོས་བྲལ་གྱི་ངང་དུ་ལྷོད་དེ་ཀློད་ལ་བཞག །འདི་
ལའང་ཞག་གཅིག་གམ་དུ་མའམ་གང་ཡང་རུང་བར་སྦྱང་ངོ༌། །དེས་
ནི་དམིགས་པ་དང་སེམས་ཀྱི་ཁ་ལོ་གང་དུའང་བསྒྱུར་དུ་རུང་བ་དང་
གཉེན་བཙལ་བ། ལམ་དུ་འཇུག་པ་ཀུན་ཀྱང་འགྲུབ་པར་འགྱུར་
རོ། །དེས་ན་འདི་ཉིད་ཟབ་བོ། །དེ་ལྟར་འདི་ཡན་ནི་སྔོན་འགྲོ་ཕྱི་
ནང་གསང་གསུམ་གྱི་རིམ་པ་སོང་ངོ༌། །་
༈ གཉིས་པ་ལྷུན་གྲུབ་འོད་གསལ་དུ་འགགས་བསྡམ་པ་ཐོད་
རྒལ་གྱི་དངོས་གཞི་ཟག་པ་མེད་པའི་ཡེ་ཤེས་རྒྱུད་ལ་བརྟེན་པ་ལ་
གསུམ་སྟེ། ཁྲེགས་ཆོད་ལས་ཁྱད་པར་འཕགས་ཚུལ་དང༌། དངོས་
གཞིའི་སྒྲ་བཤད་པ་དང༌། དངོས་གཞི་ཉིད་བསྟན་པའོ། །དང་པོ་
ལའང་ བདུན་ལས། ཉམས་ལེན་ལག་ལེན་དང་འབྲེལ་བའི་ཁྱད་
པར་ནི། ཕྱིའི་དབྱིངས་ནམ་མཁའ་སྟོང་པ་ལ་ནང་གི་དབྱིངས་རིག་
རྡོ་རྗེ་ལུ་གུ་རྒྱུད་དངོས་སུ་གཅེར་མཐོང་དུ་སྟོན་པའི་ལག་ཁྲིད་ཟམ་
མ་ཆད་པས། ཡིད་དཔྱོད་རྟོག་པའི་ཤེས་རབ་ལ་རག་མ་ལས་ཏེ།
32



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གདམས་པའི་ངོ་བོ་ལ་བར་དུ་བསྲེ་བསླད་དང་རྟོག་བཟོས་ཟབ་མི་
ཟབ་བྱར་མེད་པས་ཆེས་འཕགས་པ་དང༌། ལུས་གནད་རྩའི་ཁྱད་
པར་ནི། ཁྲེགས་ཆོད་ལ་རིག་པ་ལུས་ལ་གནས་ཀྱང་དེའི་གནད་མེད་
ལ་འདིར་གནད་ཡོད་པས་ཆེས་འཕགས་པ་དང༌། སྣང་བྱེད་སྒོའི་
ཁྱད་པར་ནི། ཁྲེགས་ཆོད་དུ་ཡིད་ཀྱི་སྒོ་རྟོག་བཅས་ཀྱི་གདང་ལས་
ཡེ་ཤེས་ཚོལ་བ་ལས། འདིར་ རིག་ པ་རྟོག་མེད་འོད་ གསལ་ གྱི་
གདང་མིག་ནས་འཆར་བ་ངོས་ཟིན་པས་ཆེས་འཕགས་པ་དང༌།
མཐོང་བ་དབང་པོའི་ཁྱད་པར་ནི། ཁྲེགས་ཆོད་དུ་ཡུལ་སྣང་ཚོགས་
དྲུག་ གི་ སྣང་བ་ འཛིན་ པས་ དབང་པོའི་ མཐོང་ བས། རྟོག་ པ་ སྣ་
ཚོགས་སུ་འཆར་བས་རྒྱུན་མི་ཆད་པ་ལས། འདིར་རྩ་དྭངས་བའི་
དབང་པོས་ལུ་གུ་རྒྱུད་གཅེར་མཐོང་དུ་རྟོགས་དུས། རྟོག་པ་དུས་
གཅིག་ལ་འགག་ཅིང་ཡེ་ཤེས་ཀྱི་སྣང་ཆ་དཔག་ཏུ་མེད་པ་འཆར་
བས་ཆེས་འཕགས་པ་དང༌། རང་གནས་མངོན་སུམ་གྱི་ཁྱད་པར་ནི།
ཁྲེགས་ཆོད་དུ་ཡེ་ཤེས་དངོས་སུ་བལྟར་མེད་ལ། འདིར་དངོས་སུ་
མཐོང་ བས་ ཕྱི་མའི་མངལ་ གྱི་ གྲོང་ཁྱེར་ རྒྱུན་ གཅོད་ པས་ ཆེས་
འཕགས་ པ་ དང༌ ། སྣང་བ་འོད་ ཀྱི་ ཁྱད་པར་ནི། ཁྲེགས་ཆོད་དུ་
33



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
འཁྲུལ་སྣང་ལས་མི་སྣང་ལ། འདིར་ནི་རིག་པའི་ཡེ་ཤེས་ལ་འབྱུང་
བ་ དག་པས་འཁྲུལ་སྣང་མི་སྣང་བས་ རང་འོད་སྣང་བས་ ཆེས་
འཕགས་པ་དང་། ཉམས་སྣང་གོང་འཕེལ་གྱི་ཁྱད་པར་ནི། ཁྲེགས་
ཆོད་ལ་ཤེས་པ་གཅོད་ཁམས་རྟེན་དུ་འགྲོ་བ་ཙམ་ལས། ནང་ཤེས་
པའི་ཉམས་ཏིང་ངེ་འཛིན་དུ་མ་དང༌། སྤྱན་དང་མངོན་ཤེས་དང༌།
ཕྱི་སྣང་བའི་ཉམས་འོད་དང་སྐུ་ལ་སོགས་པ་ཁྱད་པར་ཅན་མེད་ལ།
འདིར་ཉམས་སྣང་ཁྱད་པར་ཅན་གོང་ནས་གོང་དུ་འཕེལ་བས་ཆེས་
འཕགས་པ་སོགས་ཁྱད་པར་དུ་མས་འཕགས་པའོ། །དེས་ན་ཆོས་
འདི་ལ་གནད་འདི་ལྟ་བུ་ཡོད་པས་ཀུན་གྱི་རྩེ་མོ་བླ་ན་མེད་པ་ཞེས་
བྱའོ། །
1:|: ༈ གཉིས་ པ་ དངོས་ གཞིའི་ སྒྲ་ བཤད་ པ་ ལའང་ ། ཚིག་ གི་
མཐའ་བཅད་པ་དང༌། དངོས་དང་གཞིའི་ཚུལ་གྱི་ངོ་སྤྱད་པ་གཉིས་
ཏེ། དང་པོ་ཚིག་གི་མཐའ་བཅད་པ་ནི། དངོས་གཞི་ཞེས་པ་ལ་མུ་
བཞི་སྟེ། དང་པོ་ནི། གཞི་ཡིན་ལ་དངོས་མ་ཡིན་པ་ནི། ཕོ་བྲང་མ
ཐོང་ནས་རྒྱལ་པོ་མ་མཐོང་བ་ལྟར། རྫོགས་པ་ཆེན་པོ་ཁ་ཅིག་གིས་
ཆོས་གཞི་ཐོག་ཏུ་ལུས་ནས་ལག་ཏུ་བླང་དུ་མེད་པར་ཆོས་ཉིད་ཁ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
འབྱམས་ སུ་སོང་བས་འཆི་ཁར་ཐ་མལ་དུ་འཆི་བ་རྣམས་སོ། །
གཉིས་པ་དངོས་ཡིན་ལ་གཞི་མ་ཡིན་པ་ནི། རྒྱལ་པོ་མཐོང་ཡང་
དེའི་མཚན་ཉིད་གཏན་ལ་མ་ཕེབས་པ་ལྟར། མན་ངག་ཁ་ཅིག་ཐོག་
མར་གནད་ཐོག་ཏུ་ཕེབས་ཀྱང་། ཐ་མ་ཚིག་གི་མཐའ་མ་ཆོད་པས་
རྗེས་ལ་དེའི་ཐོག་ཏུ་མི་གནས་པར་བཀྲ་ཡས་པ་རྣམས་སོ། །གསུམ་
པ་དངོས་དང་གཞི་གཉིས་ཀ་མ་ཡིན་པ་ནི། རྒྱལ་པོ་དང་ཕོ་བྲང་གང་
ཡང་མ་མཐོང་བ་ལྟར། ཐེག་པ་ཐུན་མོང་པ་རྣམས་ཀྱི་ཚིག་གི་ལྟ་
བསྒོམ་ཡིད་དཔྱོད་ཀྱི་ལམ་དུ་བྱས་ནས། དོན་ངོ་མ་འཕྲོད་པས་ཐ་མ་
གར་འགྲོ་ངོ་མི་ཤེས་པ་རྣམས་སོ། །བཞི་པ་དངོས་དང་གཞི་གཉིས་
ཀ་ཡིན་པ་ནི། རྒྱལ་པོ་ཡང་མཐོང་མཚན་ཉིད་ཀྱང་ལེགས་པར་ཤེས་
པ་དང་འདྲ་བར། མངོན་སུམ་སྙིང་ཐིག་གི་གནད་རིག་པ་དངོས་སུ་
མཐོང་ བས། ལྟ་ བསྒོམ་ ཡིན་ སྙམ་ ལ་ རག་ མ་ ལས་ ཤིང༌། གཞི་
མཐོང་བས་ལྡོག་པའི་ས་མེད་པར་འཁོར་འདས་དུས་གཅིག་ལ་ཆོད་
པའི་རྣལ་འབྱོར་པ་ཞེས་བྱའོ། །དེས་ན་ཉམས་ལེན་ཁྲེགས་ཆོད་དང་
ཐོད་ རྒལ་ གཉིས་ ཟུང་ དུ་ འཇུག་ པས། གཞན་ ལས་ ཁྱད་ པར་
འཕགས་པའི་རྒྱུ་མཚན་ཐམས་ཅད་འདི་ཁོ་ན་ལ་ཐུག་པར་གསུངས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཀྱང༌། དེང་སང་གི་སྐབས་འདིར་ཡང་གསང་རྫོགས་པ་ཆེན་པོར་
རློམས་པ་རྣམས་ཀྱིས། ཁྲེགས་ཐོད་ཟུང་འཇུག་ཅེས་ཀུན་གྱི་ཚིག་ཏུ་
བརྗོད་ཀྱང་གནད་དོན་ཚུལ་བཞིན་དུ་མ་གོ་མ་རྟོགས་པ་དག་གིས།
བདེ་གསལ་མི་རྟོག་སོགས་ཐུན་མོང་ཟག་བཅས་ཀྱི་ཉམས་སྣང་ལ་
གཙོར་འཛིན་ནས་ཞེན་ཆགས་ཀྱིས་བཅིངས་བཞིན། རིག་པ་རིག་
པ་ཞེས་བརྗོད་ཀྱང་ཚུལ་བཞིན་གནད་ཐོག་ཏུ་མི་ཕེབས་ཏེ། རང་
གིས་མ་མཐོང་བའི་མུན་མདའ་འམ། དམུས་ལོང་བཤད་བཟང་པོས་
ཁ་དོག་གཞན་ལ་འཆད་པ་དང་འདྲ་སྟེ། རེས་རིག་པ་སྐྱེ་མེད་སྟོང་པ་
ཡིན་སྙམ། རེས་སྣ་ཚོགས་འཆར་བ་ཡིན་སྙམ། དེ་གཉིས་ཚིག་གི་
ཁྲིག་ཁ་ལེགས་ལེགས་པོས་ངོ་བོ་སྟོང་པ་ནམ་མཁའ་འདྲ་ལ་འཆར་
ཚུལ་གོ་མ་འགག་པ་མེ་ལོང་གི་གཟུགས་བརྙན་འདྲའོ་ཞེས་འཆད་
ཀྱང་། ད་ལྟ་ཡོད་ཡོད་པོ། ཕུག་ན་སྟོང་ཕྱམ་ཅི་ཡང་མེད་པ་ཞིག་ཁོ་
ན་ལ་བློ་གདེང་འཆའ་བས། བློས་བྱས་རྟོག་པའི་ཕྲེང་བས་འཚང་མི་
རྒྱ་སྟེ། ཡིད་དཔྱོད་ཚིག་གི་འདྲེ་ལྡོག་གི་ཉམས་རེའི་སྐྱེ་འགྲིབ་ཅུང་
ཟད་རེ་བྱུང་དུས། རེས་ཡིན་སྙམ་གྱི་སྟེང་དུ་རྩལ་སྦྱང་། རྟོགས་པ་སོ་
མ་ཞིག་འཁྲུངས་སྙམ་ནས་ཡིད་སོས། རེས་མིན་སྙམ་གྱི་ངང་དུ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སེམས་ལྷུང༌། མི་དགའི་ གདུང་བའི་ལྐོགས་མནོགས་ ཀྱིས་འཚེར་
ཞིང་། ངེས་པར་ཅི་ཡིན་ད་ལྟ་ཤི་ན་ཅི་བྱ་སྙམ་དུ་ཆོས་མེད་པོ་འཁོར་
བའི་བཤལ་ཐག་བྱེད་པ་ལས། རིག་པའི་དོན་ལ་མཐོང་དུས་མེད་དེ།
དེ་ནི་ཡིད་དཔྱོད་འཛིན་པའི་ལྟ་བ་ཞེས་ཚིག་དང་བློ་དང་ཤེས་རབ་
སོགས་ཀྱིས་རྟོག་དཔྱོད་ཕོ་ཚོད་བྱེད་པ་ཁོ་ན་སྟེ། རིག་འཛིན་ཆེན་པོ་
དགའ་རབ་རྡོ་རྗེའི་ཞལ་ནས། ཡིད་དཔྱོད་འཛིན་པའི་ལྟ་བ་ཉོན་རེ་
མོངས། །དེ་ལ་བརྟེན་པའི་བསྒོམ་པ་ཡིད་རེ་མུག །དེ་ལས་བྱུང་བའི་
སྤྱོད་པ་ཐང་རེ་ཆད། །དེ་ལ་འབྲས་བུ་རེ་བ་ཡང་རེ་འཁྲུལ། །ཞེས་
ལེགས་པར་གསུངས་པ་བཞིན་ཐོག་ཏུ་བབས་སོ། །ཡང་ཁ་ཅིག་ནི་
གཞི་ཁྲེགས་ཆོད་ཀ་དག་གི་དོན་འཁྲུལ་མེད་ཇི་ལྟ་བ་བཞིན་གནད་
དུ་མ་ཚུད་པར། ལམ་ཐོད་རྒལ་གྱི་ཚིག་སྙན་པོ་ཐོས་པ་ལ་མངོན་
པར་ཞེན་ནས། སངས་རྒྱས་མྱུར་འདོད་ཀྱིས་འོད་དང་ཐིག་ལེ་ཁོ་ན་
ལ་རྨོངས་ཞེན་ཨུ་ཚུགས་གིས་བལྟས་ནས། ཆོས་ཉིད་མངོན་སུམ་གྱི་
སྣང་བ་མཐོང་བར་རློམས་པ་ཁོ་ན་མང་ཡང་། གནད་དང་མི་ལྡན་
པའི་ཕྱིར་ཕྱིའི་སྣང་ཉམས་ལ་རྟག་པར་ཞེན་འཛིན་དང་མ་བྲལ་བས།
ཁྲེགས་ཐོད་ཟུང་འཇུག་ཏུ་མི་འགྱུར་ཞིང་ངལ་བ་དོན་མེད་དོ། །ནོར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བུ་འཕྲ་བཀོད་ལས། ལུ་གུ་རྒྱུད་ཀྱི་སྣང་བ་ལ། །རྟག་པ་ཉིད་དུ་རབ་
བལྟས་ནས། །ཆགས་པ་ཆེན་པོས་ བཅིངས་གྱུར་ནས། འགྲོ་དྲུག་
གནས་ སུ་ གོལ་ བར་ འགྱུར། །ཅེས་གསུངས་སོ། །དེས་ན་ཁྲེགས་
ཐོད་ཟུང་འཇུག་ཙམ་དུ་མིང་གཅིག་ཀྱང༌། དོན་ལ་ཁྱད་པར་ཤིན་ཏུ་
ཆེའོ། །འདི་ ལྟ་ བུའི་ དགོངས་ པ་ ཤིན་ཏུའང་རྟོགས་ དཀའ་ བའི་
གནས་ཏེ། སློབ་དཔོན་རྟོགས་དགོངས་བྱིན་རླབས་དང་མ་ལྡན་ན།།
ལྟ་སྒོམ་གྱི་གནད་འཆུགས་པས་གོལ་ཤོར་དང་འདྲ་ནོར་སོགས་ཀྱི་
སྐྱོན་མང་བས་གོ་བར་བྱ་བ་གནད་གལ་པོ་ཆེའོ། །དེ་ལ་སྤྱིར་གྱི་ཡང་
ཁྲིད་མོ་ཆེ་འདི་འདེབས་དུས། དང་པོ་དབུ་འཛུགས་ནས་གཞུག་མ་
རྫོགས་ཀྱི་བར་དུ། བྲེལ་སྟབས་དང་། ཆེ་ཚུགས་དང་། རྩེ་འཇོ་དང་།
བསླུ་ཆོས་དང༌། ཚོད་ཡོད་ལ་སོགས་པའི་དབང་དུ་མ་སོང་བར།
དཔོན་སློབ་ཐམས་ཅད་ཀྱིས་ལུས་ངག་ཡིད་གསུམ་སོར་ཆུད་པའི་
ངང་ནས་ཟོ་ཀློད་དེ། གཞི་ལ་འཆུགས་མེད་ཀྱི་དད་པ་དང༌། ལམ་ལ་
ཡེངས་མེད་ཀྱི་བརྩོན་ འགྲུས་ དང༌། འབྲས་བུར་ཉམས་ལེན་གྱི་
གནད་རྣམས་མ་འཆུགས་པར་བྱེད་པ་ནི། ཡང་དག་པའི་གནད་དེ།
ཐོས་རྒྱ་ཅན་ཚིག་ལ་མ་ཞེན་པ། བརྩོན་འགྲུས་ཅན་ཧ་ཤ་མ་ཆད་པ།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལེ་ལོ་ཅན་བཏང་སྙོམས་སུ་མ་ལུས་པ། རྣམ་གཡེངས་ཅན་བདུད་
ཀྱིས་མ་ཁྱེར་བ། ཁེ་དྲག་ཅན་ཞེ་འདོད་ཀྱིས་མ་བཅིངས་པ། གོ་བ་
ཅན་ཕྱི་དུས་ལ་མ་ཤོར་བ། ཉམས་མྱོང་ཅན་བསྒོམ་ཡུས་ཀྱིས་མ་
ཁྱེར་བ། ངོ་སྤྲོད་བྱ་ཤོར་དུ་མ་སོང་བ། གདམས་པ་སྣ་འདྲེད་ཀྱིས་
མ་འབྱམས་པ། དཔེ་ཡོད་རྣམས་ཚོད་ཡོད་དུ་མ་ལུས་པ། གཞོན་པ་
བྱ་བློས་མ་གཟེངས་བ། རྒན་པ་སྐྱིད་མ་ལུག་པ། ཕོངས་པ་ཧ་ཤ་མ་
ཆད་པ། འཛངས་པ་འཛིན་ཞེན་གྱིས་མ་བཅིངས་པ། ཤེས་རབ་ཅན་
རིག་གནས་ལ་མ་འབྱམས་པ། རྨོངས་ པ་ ཡི་མ་ཆད་པ། ཟོག་པོ་
འཕྱོར་གཡེམ་ཀྱིས་མ་ཁྱེར་བ། མཁས་འདོད་ཅན་རིས་ཆད་དུ་མ་
སོང་བ། འུ་ཐུག་པོ་ཚི་མ་ཆད་པ། གདམས་པ་ཡོད་རློམས་ཀྱི་དབང་
དུ་མ་སོང་བ་སྟེ། ངེས་པར་གདེང་ཐག་ཆོད་པར་བྱས་ནས། གཞུང་
ནས་ཇི་སྐད་བཤད་པ་བཞིན་ཉམས་སུ་ལེན་པ་ནི་གནད་ཡང་དག་
པའོ། །དེའང་དང་པོ་སྔོན་འགྲོ་ཚད་ལ་ཕེབས་པ་བརྩོན་འགྲུས་དང་
བཅས་ནས་སྦྱངས་པས། དངོས་གཞི་ལ་ཡིད་ཆེས་ཐུན་མོང་མ་ཡིན་
པ་སྐྱེའོ། །དངོས་གཞི་ཐེབས་ པར་གདབ་པས་མངོན་སུམ་ལ་སྤྲོ་
དགའ་ཁྱད་པར་ཅན་འབྱུང་ངོ༌། །རྗེས་རྒྱབ་ཆོས་མཐའ་ཆོད་པར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བཤད་པས། ཉམས་ལེན་སྐྱོང་ཐུབ་པ་ཤེས་ནས་ཐེ་ཚོམ་དང་རྟོག་
མཐའ་ཆོད་དེ། ཆོས་ གཞན་ལ་ཡིད་མི་ སྨོན་པའི་ དགོས་ པ་ ཡོད་
དོ། །གཞན་དུ་འལ་འོལ་བླ་མས་བཤད་ལོ་ཙམ། སློབ་མས་ཉན་ལོ་
ཙམ་ཞིག་བྱས་པས། སྣང་བ་ར་རི་ཞིག་མཐོང་ཡང་ཡིད་ཆེས་མེད་
པར་ཁྲིད་ཐོན་དུས་ཅི་ལ་ཟེར་ཆ་མེད་པར་གནས་པ་དག་འབྱུང་ཉེ་
བས་དེ་ལྟར་མ་སོང་པ་དག་ཏུ་བྱའོ། །དེ་ལྟར་དད་བརྩོན་དྲག་པོས་
ཚུལ་བཞིན་ཉམས་སུ་བླངས་ན། ཇི་ལྟར་ སྐལ་པ་དམན་པ་ཞིག་
ཡིན་ཡང་། ངེས་པར་གྲོལ་བའི་ཆོས་ཟབ་གནད་དང་ལྡན་པ་སྟེ། ན་
སོ་ལ་རྒན་གཞོན་མེད། དབང་པོ་ལ་རྣོ་རྟུལ་མེད། སྐྱེ་བ་ལ་མཐོ་
དམན་མེད། འབྱོར་བ་ལ་ཆེ་ཆུང་མེད། བརྒྱུད་པ་ལ་རིང་ཐུང་མེད།
རིག་པ་ལ་བདམ་ཁ་མེད། ལས་ལ་བཟང་ངན་མེད། ཉམས་ལེན་ལ་
ཉིན་མཚན་མེད། ངོ་སྤྲོད་ལ་གསལ་འགྲིབ་མེད། གདམས་པ་ལ་
གབ་ སྐྱིབས་ མེད། སྣོད་ ལ་ རྐང་ གྲངས་ མེད་ པ་ སྟེ། སུས་ ཐོབ་
འཚེངས་པའི་ཆོས་ཤིན་ཏུ་ཟབ་པའི་ཡང་ཞུན་དམ་པའོ། །
༈ གཉིས་པ་དངོས་དང་གཞིའི་ཚུལ་གྱི་ངོ་སྤྲད་པ་ནི། དངོས་
ཞེས་པ་ནི། རིག་པ་མིག་གི་དབང་པོས་དངོས་སུ་བལྟར་ཡོད་ལ།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གཞི་ནི་རིག་པ་རྡོ་རྗེ་ལུ་གུ་རྒྱུད་འཁོར་འདས་ཀུན་གྱི་ས་བོན་ནམ།
གཞི་ ཡིན་ པས་ ན་ གཞི་ ཞེས་ བྱའོ། །དེའང་ ཆོས་ ཉིད། རིག་ པ།
བདེར་གཤེགས་སྙིང་པོ་སྒོམ་པ་ཞེས་བྱ་བ་ལ་སོགས་པ། མིང་ཚིག་
མང་དུ་ཕྱེ་ཡང་། ཐེག་པ་ཐུན་མོང་དེ་ཡིད་དཔྱོད་ཀྱི་བློས་བྱས་ལས་
མ་འདས་སྟེ། འདིའི་དོན་ལ་ཆ་མ་རེག་གོ། །དཔེར་ན་རྡོ་རྗེ་གདན་
མ་མཐོང་བའི་མི་འགའ་ཞིག །རྡོ་རྗེ་གདན་གྱི་ཆ་ལུགས་དང་བྱེད་
ཚུལ་རྣམས་ལ་ཡིད་ཚོད་ཙམ་ལ་བརྟེན་ནས་རྟོག་དཔྱོད་བྱེད་ཀྱང༌།
ཐེ་ཚོམ་མེད་པར་ཅི་ལྟ་བ་བཞིན་མི་ཕེབས། དེ་བཞིན་ཐེག་པ་ཐུན་
མོང་བ་རྣམས་ཀྱིས་ཆོས་ཉིད་ཇི་ལྟ་བ་བཞིན་མི་རྟོགས་ཅིང་ཡིད་
དཔྱོད་ཐུན་བསྒོམ་ལ་བརྟེན་ནས་སེམས་ཉིད་བལྟ་བར་ངེས་ལ། །
ཆོས་ཉིད་མངོན་སུམ་གྱི་གནད་འདི་ལྟ་བུ་མེད་པས་ན། རྡོ་རྗེ་གདན་
གྱི་ལོ་རྒྱུས་ལ་བརྟེན་ནས་གཏན་ལ་མི་ཕེབས་པ་དང་འདྲ་སྟེ། ཡིད་
དཔྱོད་འཛིན་པའི་ལྟ་བ་རྣམས་རིག་པ་དངོས་སུ་མ་མཐོང་བར་སྒྲ་
ཚད་རིགས་པས་གཏན་ལ་འབེབ་པ་རྣམས་སོ། །རྡོ་རྗེ་གདན་མཐོང་
ནས་ལོ་རྒྱུས་ཀྱི་མཐའ་རང་གྲོལ་བ་དང་འདྲ་བར་རིག་པ་དབང་
པོས་དངོས་སུ་མཐོང་བས། སྒྲ་ཚད་ཡིད་དཔྱོད་ཀྱི་ཐེག་པ་ལས་གྲོལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
བ་ནི་ཐེག་པ་འདིའོ། །དེ་ལྟར་མཐོང་བ་དེ་ཡིད་དཔྱོད་མ་ཡིན་པར་
ཡེ་ཤེས་ཀྱི་མིག་གིས་མཐོང་ནས། སྐྱེས་བུའི་སྙིང་ལ་མདས་ཟིན་པ་
དང་འདྲ་སྟེ། མཐོང་ཙམ་གྱིས་གྲོལ་ལོ། །ཆོས་ཉིད་གྱི་མིག་གིས་
མཐོང་ནས། སྐད་ཅིག་ དང་ པོ་བྱེ་བྲག་ ཕྱེད། གཉིས་ པ་ ལ་ དེའི་
མཚན་ཉིད་རྟོགས་ནས་གྲོལ་ཏེ། དཔེར་ན་སྤྲེའུ་ལ་མདུད་པ་བསླབ་
པས་ཤེས་པ་དང༌། ཤེས་པས་གྲོལ་བ་དང་འདྲའོ། །ཤེས་རབ་ཀྱི་
མིག་གིས་མཐོང་ན་སྐད་ཅིག་མ་དང་པོ་ལ་བྱེ་བྲག་ཕྱེད། གཉིས་པ་
ལ་ལུ་གུ་རྒྱུད་ཀྱི་མཚན་ཉིད་རྟོགས་པས་གསུམ་པ་ལ་འབྲས་བུ་ཟད་
སར་བསྐྱལ་བའོ། །རྡོ་རྗེའི་མིག་གིས་ཡེ་ཤེས་ཀྱི་སྣང་བ་མཐོང་ན་དེ་
རང་ལ་ཅུང་ཟད་གོམས་པས་གྲོལ་ལོ། །ཆུ་བུར་ཅན་གྱི་མིག་གིས་
མཐོང་ནས་འཕྲལ་འཁྱུག་པ་འོང་བ་དང༌། འགྲོ་བ་དང་བྱེད་པ་དུ་
མར་སྣང་སྟེ། སྣང་བ་བཞི་པོ་མཐར་ཕྱིན་པའི་སྒོམ་པ་ནི། འོག་ནས་
སྟོན་པས་གཞུང་བཞིན་ཉམས་སུ་བླང་ངོ༌། །དེའང་སྣང་བ་བཞིར་ཕྱེ་
བ་ནི། རིག་པ་མངོན་སུམ་གྱི་སྣང་བ་དང༌། ཉམས་གོང་འཕེལ་གྱི་
སྣང་བ་དང༌། རིག་པ་ཚད་ཕེབས་ཀྱི་སྣང་བ་དང༌། ཆོས་ཉིད་ཟད་
པའི་སྣང་བའོ། །དེ་ལ་རིག་པ་མངོན་སུམ་གྱི་སྣང་བ་ནི། གནད་རྣམ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པ་གསུམ་ལ་བརྟེན་ནས་མཐོང་བ་ཡིན་ཏེ། དེའང་མངོན་ཞེས་པ་
དབང་པོའི་མངོན་སུམ་དུ་གནད་ལ་ཕེབས་པ་ལ་ཟེར། སུམ་ཞེས་པ་
སྒོ་དང་ཡུལ་དང་རིག་པའི་གནད་གསུམ་ལ་བརྟེན་པ་ཡིན་ཏེ། སྣང་
ཞེས་པ་ནི། ནམ་མཁའ་དང་རིག་པ་དབྱེར་མེད་པ་དེ་མཐོང་བའི་
ཚིག་གོ། །གཉིས་པ་ ཉམས་ གོང་འཕེལ་གྱི་སྣང་བ་ནི། སྣང་བའི་
ཉམས་དང་ཤེས་པའི་ཉམས་སོ། །སྣང་བ་ནི་ཐིག་ལེ་ནས་རིག་པ་
ཚད་ཕེབས་ཀྱི་བར་རོ། །ཤེས་ ཉམས་ནི་འབྱུང་བའི་བར་ཆོད་མི་
འབྱུང་ ཞིང་། འཆི་ བ་ ལས་ རིང་ དུ་ གྱུར་ པ་ ལ་ སོགས་ པ་ ལ་
བྱའོ། །དེའང་འདིའི་ལུགས་ཀྱི་ཤེས་ཉམས་འགྱུར་བ་ཅན་ཡིན་པས་
གཙོ་ཆུང་ལ། སྣང་ཉམས་ལམ་རིམ་པར་འཆར་བས་དེ་མི་འགྱུར་
བས་ གཙོ་ཆེའོ། །གོང་ འཕེལ་ ནི། སྣང་ བ་ དང་ ཤེས་ པའི་ འཕེལ་
གཉིས་སུ་ཤེས་སོ། །སྣང་བ་ནི་ཐིག་ལེ་ནས་ཉམས་གོང་འཕེལ་གྱི་
སྐབས་སུ་ཤེས་སོ། །ཤེས་ཉམས་ནི་རྟགས་ཀྱི་ཁྱད་པར་འཕེལ་བ་དེ་
ཐུན་མོང་གི་རྟགས་དང་འབྲེལ་ལོ། །སྣང་བ་ཞེས་པ་ཐིག་ལེ་ནས་
ཚད་ཕེབས་ཀྱི་བར་ཏེ་དུ་མའི་སྣང་བ་འཆར་ལ། རིག་པ་ནི་གཞི་
འཛིན་པའི་ངོ་བོ་ཀ་དག །ལྷག་མཐོང་ནི་ངོ་བོ་རིག་པ་རྡོ་རྗེ་ལུ་གུ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྒྱུད། ཡུལ་སྣང་གི་རིག་པ་སྟོང་ཉིད་དང་དབྱེར་མི་ཕྱེད་པ་དེའོ། །
ཚད་ནི་ཀུན་རྫོབ་ཀྱི་སྣང་བ་སྐུ་གསུམ་དུ་ཤར་བ་དང༌། འབྱུང་ལུས་
འོད་གསལ་དུ་གྲོལ་བའི་དུས་ན་ཡིན་ནོ། །ཆོས་ཉིད་ཟད་པ་ནི།
རང་བཞིན་གྱི་དོན་གྲུབ་པའི་མཐའ་དང༌། སྐུ་གསུམ་གྱི་ཞེན་པ་ལམ་
དུ་ཟད། སྣང་བ་གང་གི་ཡང་ངོ་བོར་མ་གྲུབ་པས། ཕར་ཕྱིན་ནས་
ཆོས་མེད་ཟེར་བའི་དོན་ཡིན་ནོ། །
༈ གསུམ་ པ་ དངོས་ གཞི་ ཉིད་ བསྟན་ པ་ ལ། ཉིན་ སྣང་ དང་
མཚན་སྣང་གཉིས་ལས། དང་པོ་ནི། དེ་ལྟར་གོང་དུ་བཤད་པ་དེ་ལྟ་
བུའི་དོན་དེ་རང་ཐོག་ཏུ་དབབ་ནས་ཉམས་སུ་ལེན་པ་ལའང་བཞི་སྟེ།
རྟེན་གྱི་གང་ཟག་ཆས་སུ་ཞུགས་པ་ལ་སྒོ་གསུམ་གྱི་བྱ་བ་དགུ་
ཕྲུགས་ སུ་བཏང་ཚུལ་དང༌། སྒོ་གསུམ་གནད་དུ་མ་ གཟིར་ན་ཡེ་
ཤེས་སྐྱེ་བའི་ས་ངོ་མི་ཤེས་པས་ལུས་ངག་ཡིད་གསུམ་གྱི་གནད་
གཟིར་བ་དང༌། གནད་རྣམ་པ་གསུམ་ལ་བརྟེན་ནས་མངོན་སུམ་
རང་ཐོག་ཏུ་དབབ་པ་དང༌། དེ་ལྟར་ཉམས་སུ་བླངས་པས་ལམ་ཇི་
ལྟར་བསྒྲོད་ཚུལ་སྣང་བ་བཞིའི་འཆར་ལུགས་ཀྱི་རིམ་པའོ། །
༈ དེ་ལ་དང་པོ་སྒོ་གསུམ་གྱི་བྱ་བ་དགུ་ཕྲུགས་སུ་བཏང་ཚུལ་ནི།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌།
ཀློང་གསལ་ལས། མངོན་སུམ་གནད་དུ་དབབ་པའི་ཕྱིར། །ཕྱི་ནང་
གསང་བའི་བྱ་བ་ནི། །ལུས་ངག་ཡིད་གསུམ་དགུ་ཕྲུགས་བཏང༌། །
ཞེས་སོ། །དེ་ལྟར་བྱ་བ་མ་བཏང་ན་ཉམས་ལེན་ལ་མི་གནས་པས།
དགུ་ཕྲུགས་སུ་བཏང་བ་དངོས་ནི། ལུས་ཀྱི་བྱ་བ་བཏང་བ། ངག་གི་
བྱ་བ་བཏང་བ། ཡིད་ཀྱི་བྱ་བ་བཏང་བའོ། །དེ་ལ་དང་པོ་ལུས་ཀྱི་བྱ་
བ་བཏང་བ་ལའང་གསུམ་སྟེ། ལས་དང་པོ་པས་ལུས་ ཕྱིའི་བྱ་བ།
རྣམ་གཡེངས་ཀྱི་སོ་ནམ་དང༌། རྒྱུག་འདྲལ་ཚོང་ལ་སོགས་པ་སྤངས་
ཏེ། ལུས་རྐྱེན་ཟང་ཟིང་མེད་པའི་ས་ཕྱོགས་དབེན་པར་བསྡད་དེ།
ལུས་ནང་གི་བྱ་བ། བསྐོར་བ་དང༌། ཕྱག་འཚལ་བ་དང༌། ཚྭ་ཚྭ་དང༌།
གཏོར་མ་ལ་སོགས་པའི་ཆོས་སྤྱོད་དང༌། ཡོན་བདག་གི་སྐྱོང་བྲན་
འགྲོ་དོན་གཞན་གྱི་བྲན་འཁོར་བྱེད་པ་རྣམས་སྤངས། ལུས་གསང་
བའི་བྱ་བ། གྲོགས་མེད་གཅིག་པུར་རི་དྭགས་རྨས་མ་བཞིན་དུ་ཤིན་
ཏུ་མི་འགུལ་བ་བརྟེན་པར་བྱའོ། །ངག་གི་བྱ་བ་བཏང་བ་ལ་གསུམ་
སྟེ། ངག་ཕྱིའི་བྱ་བ། འཇིག་རྟེན་གྱི་གཏམ་གླིང་ཁ་སྨྲས་དང༌། ལོང་
གཏམ་བྲེ་མོ་ལ་སོགས་པ་མདོར་ན་བརྗོད་པ་ཐམས་ཅད་སྤངས་ཞིང་
སྨྲ་བ་བཅད་པར་བྱའོ། །ངག་ནང་གི་བྱ་བ་ནི། ཁ་ འདོན་ སྔགས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བཟླས་བསྟོད་པ་བློ་བཤར་ལ་སོགས་པ་ཐམས་ཅད་སྤངས་བར་
བྱའོ། །ངག་གསང་བའི་བྱ་བ་ལྐུགས་པ་ལྟ་བུ་སྟེ། གཤེད་མས་དེད་
ཀྱང་ཚིག་མ་ཤོར་བར་བྱའོ། །ད་ཡིད་ཀྱི་བྱ་བ་བཏང་བ་ལ་གསུམ་སྟེ།
ཡིད་ཕྱིའི་བྱ་བ་འཇིག་རྟེན་འཁྲུལ་པའི་རྟོག་པ་ཐམས་ཅད་སྤངས།
ཡིད་ནང་གི་བྱ་བ་ཐོས་བསམ་ཀྱི་རྟོག་པ་ཐམས་ཅད་སྤངས། ཡིད་
གསང་བའི་བྱ་བ་བསྐྱེད་རྫོགས་ལྟ་བ་བསྒོམ་པ། སྤྱོད་པའི་རྟོག་པ་
ལ་སོགས་པ་བསམ་རྒྱུད་མཐའ་དག་སྤངས་བར་བྱའོ། །དེ་ལྟར་བྱ་
བ་བཏང་བ་ལ་དགོས་ཆེད་གཉིས་ཏེ། གནས་སྐབས་སུ་ལུས་ངག་
ཡིད་གསུམ་གྱི་བྱ་བ་བཏང་བས། ལུས་ངག་ཡིད་གསུམ་འཁྲུལ་ཕྱིར་
མི་འབྲང་པའི་དགོས་པ་ཡོད། མཐར་ཐུག་ཟག་མེད་ཀྱི་ཡེ་ཤེས་རྒྱུད་
ལ་མྱུར་དུ་འཆར་བའི་དགོས་པ་ཡོད་དེ། ཀློང་གསལ་ལས། ལུས་
ངག་འཁྲུལ་པ་རྒྱུན་ཆད་ནས། །ཡེ་ཤེས་རྒྱུད་ལ་གནས་པར་འགྱུར། །
ཅེས་པས། འདིའི་དུས་འཆི་ནའང་ཕྱི་མ་ལ་ལྷག་མེད་འགྲུབ་ལ་ཕལ་
ཆེར་བར་དོར་གྲོལ་བ་ལ་ཐེ་ཚོམ་མེད་པའོ། །བྱ་བ་མ་བཏང་བའི་
སྐྱོན་ནི། གོང་གི་ཡོན་ཏན་ལས་ལོག་པ་སྟེ། སྔ་མ་ལས། བྱར་མེད་
རྒྱུད་ལ་མ་གནས་ན། རིག་ པའི་དོན་ལ་རེག་པ་མེད། །ཅེས་སོ། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
དེས་ན་ཁྲིད་འདིའི་གཞུག་མ་རྫོགས་ཀྱི་བར་དུ། བྱ་བ་དེ་རྣམས་
བཏང་ནས་བསྒྲུབ་པ་ནི་གནད་གལ་པོ་ཆེའོ། །་
༈ གཉིས་པ་ལུས་ངག་ཡིད་གསུམ་ གྱི་གནད་ གཟིར་ བ་ནི།
ཐལ་འགྱུར་ལས། མངོན་སུམ་གནད་ནི་ལུས་ངག་ཡིད། །སོ་སོའི་
གནས་ རྣམས་ ལེགས་ པར་ བསྟུན། །ཅེས་ པས། ལུས་ ཀྱི་ གནད་
བཞུགས་སྟངས་བཅའ་བ། །ངག་གི་གནད་ལྐུགས་པ་ལྟར་ཅིའང་མི་
སྨྲ་བ། སེམས་ཀྱི་གནད་རྟོག་ཚོགས་ ཀྱི་འཕྲོ་འདུ་བཅད་པ་དང་
གསུམ་ ལས། དང་ པོ་ ལུས་གནད་ནི། ཀློང་ གསལ་ ལས། རིག་ པ་
ལུས་ ལ་ གནས་ གྱུར་ ཀྱང་། །འཁྲུལ་ འཁོར་ དག་ གིས་ མ་ གཅུན་
ན། །ཡེ་ཤེས་དབང་པོར་སྣང་མི་ནུས། ཞེས་པས། དཔེར་ན་སྦྲུལ་ལ་
རྐང་ལག་ཡོད་ཀྱང་མ་གཅུས་ན་མི་གསལ་བ་ལྟར། རིག་པ་ལུས་ལ་
གནས་ཀྱང་། ཐབས་ འཁྲུལ་འཁོར་ གྱི་གནད་ཀྱིས་མ་གཟིར་ན།
མངོན་སུམ་དུ་སྣང་བར་མི་ནུས་པས་ལུས་གནད་གཟིར་བ་གལ་ཆེ་
སྟེ། དེ་ལས་རྩ་བའི་འདུག་སྟངས་དང་ཡན་ལག་གི་འདུག་སྟངས་
གཉིས་ལས། དང་པོ་ནི། གསང་བ་སྤྱོད་པ་ས་བོན་གྱི་རྒྱུད་ལས།
ལུས་ནི་སེང་གེ་ལྟ་བུ་དང༌། །དྲང་སྲོང་དང་ནི་གླང་ཆེན་ཚུལ། །འདི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལ་གཡོ་བར་མ་བྱས་ན། །སངས་རྒྱས་སུམ་སྟོང་ཉིད་དང་ཡང༌། །
སྐལ་ པ་ དག་ནི་མཉམ་པའོ། །ཞེས་དང༌། མུ་ཏིག་ཕྲེང་བ་ལས།
ལུས་ ཀྱི་གནད་ནི་རྣམ་གསུམ་སྟེ། །སེང་གེའི་ཚུལ་དང་གླང་ཆེན་
ཚུལ། །དྲང་ སྲོང་ ལྟ་ བུར་ གནས་ པར་ བྱ། །ཞེས་ པས། །འདིར་ སྐུ་
གསུམ་ངོ་བོ་གཅིག་ ཀྱང་ལྡོག་པ་ཐ་དད་པ་བཞིན། ལུས་ གཅིག་
ལའང་བཞུགས་སྟངས་ཐ་དད་པ་གསུམ་ལས། །
༈ དང་པོ་ ནི། ཐལ་ འགྱུར་ ལས། ཆོས་ སྐུའི་ བཞུགས་ སྟངས་
སེང་གེ་ ཡིས། །འཁྲུལ་པའི་འཇིགས་ པ་ ཀུན་ བྲལ་ནས། རྡོ་ རྗེའི་
མིག་གིས་མཐོང་བར་འགྱུར། །ཅེས་གསུངས་པས། གོང་དུ་བསྟན་
པ་བཞིན་སྒོ་གསུམ་ གྱི་ བྱ་བ་དགུ་ཕྲུགས་སུ་བཏང་ནས། གནས་
ཡུལ་རྐྱེན་དང་བྲལ་བ་དྭངས་ཤིང་མཐོ་ལ་རབ་ཏུ་དབེན་པའི་སར།
གདན་ འཇམ་ འབོལ་ གྱི་སྟེང་དུ་འདུག་ སྟེ། དང་པོ་ རླུང་ རོ་ དགུ་
ཕུགས་ སྤྱི་ལྟར་དབྱུངས་ནས། ཆོས་སྐུའི་བཞུགས་སྟངས་སེང་གེ་
འགྱིངས་ཚུགས་ལྟར་བྱ་བ་ནི། དཔེར་ན་སེང་གེ་ཚང་དུ་ཞུགས་པ་
དང་འདྲ་སྟེ། ལུས་ཁྱི་ཚུགས་སུ་རྐང་མཐིལ་གཉིས་ས་ལ་ཕབ་སྟེ།
ལག་པ་རྡོ་རྗེའི་ཁུ་ཚུར་རྐང་བའི་མཐེ་བོང་རྩར་དབབ། རོ་སྟོད་སེང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གེ་ལྟར་བརྒྱངས། རྩལ་མཇིང་པ་ལ་བོར་ནས་ཨན་ཙམ་དགྱེ་བར་
བྱས་ ཏེ། མིག་ གཉིས་ ཟིམ་ བུས་ སུརྱའི་ འོག་ ནས་ ཁྲུ་ གང་ ངམ།
མདའ་གང་ཙམ་གྱི་ནམ་མཁར་ཨ་འབྲས་གཉིས་ཅུང་ཟད་གྱེན་དུ་
བཟློག་ནས་མཉམ་པར་ཐད་དྲང་དུ་གཏད་པས་དབྱིངས་རིག་འཕེལ་
ཆེ་ལ། ལས་དང་པོ་པས་དབྱིངས་རིག་མིག་གི་རྫི་མའི་རྒྱུད་དུ་ཁྲིད་
ནས་བསྒོམ་པ་ལ་བསླབ་པ་གནད་དོ། །དེ་ཡང་རྐང་མཐིལ་གཉིས་
ས་ལ་ཕབ་པ་ནི་འབྱུང་བ་སྙོམས་པས་དྲོད་ཀྱི་གནད་ཁྱི་ཚུགས་སུ་
འདུག་པ་ནི་ཡེ་ཤེས་ཀྱི་རླུང་འཕེལ་བས་ལས་ཀྱི་རླུང་གནོན་པའི་
གནད། ལག་སོར་བསྐུམས་ནས་ས་ལ་ཕབ་པས་འཕྲོ་བ་ལས་ཀྱི་
རླུང་བཟློག་པའི་གནད། རོ་སྟོད་གསེང་ལ་བོར་བ་ནི། ཉམས་དང་
སྣང་བ་མྱུར་དུ་འཆར་བའི་གནད། རྩལ་མཇིང་པ་ལ་བོར་བ་ནི་
དབྱིངས་རིག་དང་དུས་ཐམས་ཅད་དུ་མི་འབྲལ་ བའི་ གནད་དེ།
གསེར་གྱི་མཁའ་ལྡིང་ལས། གོང་གི་ཆོས་སྐུ་བཞུགས་པའི་ཚུལ། །
གང་ཟག་གང་གི་ལུས་ཀྱི་གནད། །དེ་དང་མཐུན་པར་སུས་ཤེས་
པ། །འདིས་ནི་ཆོས་སྐུ་བདེ་ཆེན་ལ། །རྣལ་འབྱོར་དག་ཏུ་བྱེད་པའོ། །
ཞེས་སོ། །ངེས་ཚིག་ལ་ཆོས་ནི་ལུས་ཀྱི་ཚོགས་པ་ལས་གྲོལ་བར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བྱེད་ལ། སྐུ་ནི་དེ་དག་རྣམ་པར་དག་པ་ལས། སྒྱུ་མའི་སྐུ་ཉིད་དུ་
དུས་ ཐམས་ ཅད་ དུ་ གནས་ པའོ། །བཞུགས་ པ་ནི་ཏིང་ ངེ་ འཛིན་
གནས་པ་ལས་མི་འདའ་བའོ། །སྟངས་ནི་འཁོར་བ་ལས་ཐར་བར་
བྱེད་པའོ། །སྒྲ་བཤད་པ་ནི། སེང་གེ་ རྩལ་གསུམ་རྫོགས་ པ་ གང་
ལའང་ མི་ འཇིགས་ པ་ ལྟར། ལུས་ གནད་ དེས་ ཁམས་ གསུམ་ གྱི་
འཇིགས་ པ་ སེལ་ བའོ། །དགོས་ པ་ནི། གནས་སྐབས་ སུ་ནང་ གི་
འབྱུང་ བ་རྣམས་ ཟད་ པར་ འགྱུར་ ཞིང༌། མཐར་ ཐུག་ ཆོས་ སྐུའི་
དགོངས་པ་དང་གཉིས་སུ་མེད་པར་གྲོལ་ལ། ཁྱད་པར་མ་འོངས་
པའི་དུས་ན་ཡ་ང་དང་བག་ཚ་མེད་པར་གྲོལ་བའི་དགོས་པ་ཡོད་
ཅིང་། དེ་ཁོ་ན་ཉིད་དུ་གོང་གི་གནད་རྣམས་ལ་བརྟེན་ནས་འདི་ཉིད་
ལ་གདོས་བཅས་འོད་ཕུང་དུ་འགྲུབ་པར་འགྱུར་རོ། །
༈ གཉིས་པ་ལོངས་སྐུའི་བཞུགས་སྟངས་གླང་ཆེན་ལྟ་བུ་ནི།
ཐལ་འགྱུར་ལས། ལོངས་ སྤྱོད་རྫོགས་སྐུའི་བཞུགས་སྟངས་ནི། །
གླང་ཆེན་ཉལ་བ་ལ་བརྟེན་ནས། །ཆོས་ཉིད་རྣམས་ལ་ལོངས་སྤྱོད་
ཅིང་། །པདྨའི་སྤྱན་གྱིས་མཐོང་བར་འགྱུར། །ཞེས་པས། དཔེར་ན་
གླང་པོ་ཆེ་ཁ་སྦུབས་སུ་ཉལ་བ་དང་འདྲ་སྟེ། བདེ་བའི་སྟན་ལ་ལུས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཁ་སྦུབས་སུ་པུས་མོ་དང་བྲང་སྤྲད། རྐང་སོར་ཕྱིར་ཕུད། གྲུ་མོ་ས་
ལ་བཅར། ལག་གཉིས་ཨོག་ལྐོ་བཏེག །སྒལ་པ་བསྲིངས། མཇིང་
པ་གྱེན་ལ་བཏེག་སྟེ། མིག་གཉིས་ཟིམ་བུས་སྨིན་ཕྲག་གི་ཐད་དྲང་
དུ་འབེན་ལ་གཏད་དེ། དེ་ནས་ལུས་མ་གཅུས་པར་ཕོ་གཡས་མོ་
གཡོན་ཟུར་དུ་ཁྲུ་གང་ངམ་མདའ་གང་ཙམ་དུ་ལྡིང་ཐབས་སུ་ཁྲིད་
ནས། དབྱིངས་ཀྱི་ནང་དུ་ ལུ་གུ་རྒྱུད་འོང་ བར་ བྱ་ ལ། མིག་ཟུར་
གཉིས་ཀྱིས་མཉམ་པར་ཧྲིག་གེ་བལྟས་པས་ཡེ་ཤེས་ཀྱི་སྣང་བ་
མཐོང་ངོ༌། །དེའང་ཁ་སྦུབས་སུ་ཉལ་བས། ལུས་ཀྱི་ཚོགས་པའི་
ཆོས་བཅར་ལ་གནོན་པའི་གནད་དོ། །པུས་མོ་བྲང་ལ་སྦྱར་བ་ནི།
འབྱུང་བའི་དྲོད་འབེབས་པའི་གནད་དོ། །རྐང་སོར་རྣམས་ཕྱིར་ཕུལ་
བ་ནི། གཡོ་བྱེད་ཀྱི་རླུང་ཟིན་པའི་གནད་དོ། །གྲུ་མོ་ས་ལ་ཕབ་པ་ནི།
དབྱིངས་ལ་རིག་པ་འདྲེན་པའི་གནད་དོ། །མཇིང་པ་གྱེན་ལ་བཏེག་
པ་ནི། རིག་པ་དང་དབྱིངས་མི་འབྲེལ་བའི་གནད་དེ། གསེར་ གྱི་
མཁའ་ལྡིང་ལས། ཆོས་ཀྱི་དབྱིངས་ལ་ལོངས་སྤྱོད་ཕྱིར། །ལོངས་
སྐུའི་བཞུགས་སྟངས་བསྟུན་བྱས་པས། །འདི་ནི་སྐུ་གསུམ་ཞིང་ལ་
སྤྱོད། །དེ་ནས་ མཆོག་ཏུ་ ལུས་གྱི་ གནད། །རྣལ་ འབྱོར་ ཆེ་ མཆོག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གཙོ་བོའོ། །ཞེས་སོ། །ངེས་ཚིག་ལ། ལོངས་ནི་འདོད་ཡོན་ལྔ་དག་
པར་བྱས་ལ། ཆོས་ཉིད་སྐྱེ་མེད་ཀྱི་ལམ་དུ་འཛུད་པར་བྱེད་ལ། ཆོས་
ཉིད་ མངོན་ སུམ་ གྱི་ གནད་ ལ་ མིག་ གི་ དབང་ པོས་ སྤྱོད་ པའོ། །
རྫོགས་པ་ནི་ལུས་ཀྱི་ཚོགས་པའི་ཆོས་འོད་གསལ་དུ་གྲོལ་བར་བྱེད་
པའི་ ཐབས་ སོ། །སྐུ་ ནི་ དེ་ དག་ སྦྱིན་ པས་ འཁོར་ བ་ ལས་ གྲོལ་
བའོ། །དེ་ཉིད་གནད་བསྟུན་པས་ གང་ ཟག་དེ་རྟག་ཏུ་ཆོས་ཉིད་
མངོན་སུམ་ལ་ལོངས་སྤྱོད་པས། ལོངས་སྤྱོད་རྫོགས་པའི་སྐུ་ཞེས་
བྱའོ། །བཞུགས་པ་ནི་ཏིང་ངེ་འཛིན་ལ་གནས་པར་བྱེད་པའོ། །སྟངས་
ནི་ཁམས་གསུམ་ལས་འདས་པའི་གནད་དོ། །སྒྲ་བཤད་པ་ནི། གླང་
པོ་ཆེ་ཞེས་པས། སྟོབས་དང་ཐེག་པ་ཆེ་བའི་ཆ་ནས་བརྗོད་དེ། ལུས་
གནད་དེས་ཡེ་ཤེས་ཁྱད་པར་ཅན་འདེགས་པའི་ཕྱིར་རོ། །དགོས་པ་
ནི། གནས་སྐབས་སུ་གཡོ་བྱེད་ཀྱི་རླུང་ཟིན་ལ། མཐར་ཐུག་ལོངས་
སྐུའི་དགོངས་པ་དང་དབྱེར་མེད་པར་གྲོལ་ཞིང༌། ཁྱད་པར་དུ། མ་
འོངས་པའི་དུས་ན་བྱ་བྲལ་ལྷུན་གྱིས་གྲུབ་པའི་ངང་དུ་གྲོལ་བའི་
དགོས་པ་ཡོད་ལ། དེ་ཁོ་ན་ཉིད་དུ་གོང་གི་གནད་རྣམས་ལ་བརྟེན་
ནས་འོད་ལུས་སུ་འགྲུབ་པར་འགྱུར་རོ། ། ཞེས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
༈ གསུམ་པ་སྤྲུལ་སྐུའི་བཞུགས་སྟངས་ནི། ཐལ་འགྱུར་ལས།
སྤྲུལ་པ་སྐུ་ཡི་བཞུགས་སྟངས་ནི། །དྲང་སྲོང་ཙོག་པུ་ལ་བརྟེན་ནས། །
ཆོས་ཉིད་སྣང་བར་རང་སྤྲུལ་པས། །ཆོས་ཀྱི་མིག་གིས་མཐོང་བར་
འགྱུར། །ཅེས་པས། དཔེར་ན་དྲང་སྲོང་ཙོག་པུ་དང་འདྲ་སྟེ། བདེ་
བའི་སྟན་ལ་ལུས་ཙོག་པུར་བྱ་ལ། ལོང་བུ་གཉིས་གཤིབས། རྐང་
མཐིལ་གཉིས་སར་ཕབ། པུས་མོ་བྲང་ལ་གཅར། ལག་གཉིས་པུས་
མོ་ ལ་ འཁྱུད། སྒལ་རུས་དྲང་པོར་བསྲིངས། མཇིང་ པ་ བག་ ཙམ་
ལྷོད་དེ། མིག་གཉིས་འབེན་གྱི་འོག་གྲུ་གང་སར་གཏད་དེ། དལ་
གྱིས་ཨ་འབྲས་གཉིས་མར་བཟློག་ནས་དབྱིངས་རིག་ཁྲིད་དེ། རང་
མདུན་དུ་ཅུང་ཟད་ཐུར་དུ་ཕབ་ནས། མིག་གཉིས་ཤིན་ཏུ་ཟིམ་པས་
མཉམ་པར་བལྟས་པས་འོད་ཁྱིམ་གྱི་སྒྲོན་མ་མཐོང་ངོ༌། །དེ་ཡང་
རྐང་པའི་ལོང་བུ་གཉིས་གཤིབས་པ་ནི། ཐབས་དང་ཤེས་རབ་ཀྱི་
འབྲེལ་པ་འབྱུང་བའི་གནད་དོ། །རྐང་མཐིལ་གཉིས་ས་ལ་སྦྱར་བ་ནི།
འདེགས་བྱེད་ཀྱི་རླུང་གཉིས་གནོན་པའི་གནད་དོ། །པུས་བྲང་སྤྲད་
པ་ནི། ལུས་ཀྱི་འབྱུང་བ་ཚད་ལ་ཕེབས་པའི་གནད་དོ། །ལུས་ཀྱི་
སྒལ་ཚིགས་བསྲིངས་པ་ནི། རྩ་མི་འཆུགས་པ་དང་བཅུད་རང་སོ་ལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གནས་པའི་གནད་དོ། །ལག་པ་གཉིས་བསྣོལ་བ་ནི། དབྱིངས་རིག་
གཉིས་ བསྲེ་པའི་གནད་དོ། །མཇིང་པ་དྲང་པོར་བསྲིངས་ བ་ནི།
སྒྲོན་མ་ཡུལ་ལས་ཕུལ་བའི་གནད་དེ། གསེར་གྱི་མཁའ་ལྡིང་ལས།
ལུས་ཀྱི་ཚོགས་ པ་ དག་བྱེད་པ། །སྤྲུལ་པ་སྐུ་ཡི་བཞུགས་སྟངས་
ཉིད། །སུ་ཡིས་ཤེས་པས་གནད་བསྡུ་ན། །དེ་ཉིད་ལས་གྲོལ་འཚང་
རྒྱའོ། །ཞེས་སོ། །ངེས་ཚིག་ནི། སྤྲུལ་པ་ཞེས་པ། ལུས་ལ་འབྱུང་བ་
ལ་སོགས་པའི་བྱེད་ལས་སྣ་ཚོགས་པར་སྤྲུལ་ཟིན་དག་པར་བྱེད་ལ།
དེ་དག་པས་སྒྱུ་མའི་སྐུར་སྨིན་པར་བྱེད། བཞུགས་པ་གནས་པ་རྒྱུད་
ལ་བརྟེན་པར་བྱེད། སྟངས་ནི་དེ་ལ་བརྟེན་པས་ཁམས་གསུམ་དུ་མི་
ལྡོག་པར་བྱེད་པའོ། །སྒྲ་བཤད་པ་ནི། དྲང་པོར་ལུས་དྲང་པས་རྩ་
དྲང་པོར་འགྱུར་ལ་སྲོང་བ་དེ་ལས་མ་གཡོས་པར་བྱས་པས་རླུང་
དཀྱུས་མར་འབྱུང་ལ། དེས་རྣམ་རྟོག་སྣ་ཚོགས་འགག་པའོ། །ལྟ་བུ་
ནི་དཔེ་སྟེ། རི་རབ་ཀྱི་ངོས་ཀྱི་དྲང་སྲོང་མེ་སྦྱིན་དང༌། རྒྱས་པ་ལ་
སོགས་པ་ཏིང་ངེ་འཛིན་བསྒོམ་པའི་ཚུལ་དང་འདྲ་བའོ། །དགོས་པ་
ནི། གནས་སྐབས་སུ་ལུས་ལ་དྲོད་སྐྱེ་ཞིང་འབྱུང་བ་ཆ་སྙོམས་ལ།
མཐར་ཐུགས་སྤྲུལ་སྐུའི་དགོངས་པ་དང་འདུ་འབྲལ་མེད་པར་གྲོལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཞིང༌། ཁྱད་པར་མ་འོངས་པའི་དུས་ན་དཀའ་ཐུབ་ལ་བརྟེན་ནས་
གྲོལ་བའི་དགོས་པ་ཡོད་ལ། དེ་ཁོ་ན་ཉིད་དུ་གོང་གི་གནད་དྲུག་ལ་
བརྟེན་ནས་ཟག་བཅས་མི་སྣང་བར་བྱེད་པའོ། །དེ་ལྟར་གོང་གི་
བཞུགས་སྟངས་དང་གཟིགས་སྟངས་དེ་དག་གི་ཚེ། རླུང་འཇམ་རིང་
ཤིན་ཏུ་དལ་བ་ལ་མཆུ་དང་སོ་གཉིས་ཅུང་མ་རེག་པར་བྱ་ལ། ཁ་
ནས་དལ་བུས་ན་ར་ར་ཕྱི་རྒྱུ་ནང་རྒྱུ་ཆ་སྙོམས་ཤིང༌། རྙིང་པ་ཕྱིར་
རྒྱང་རིང་པོར་འཕངས་ཚུལ་གྱི་རྗེས་ལ་ཕྱིར་འཛིན་ཅུང་ཟད་རིང་བྱ་
བ་དང༌། སེམས་སྐད་ཅིག་ཀྱང་མ་ཡེངས་པར་ནང་གི་ཤེས་ཉམས་
དང་ཕྱིའི་སྣང་ཉམས་གང་ལའང་ཞེན་ཆགས་ཀྱིས་མ་བཅིངས་པར་
རང་རིག་རྗེན་པའི་ངང་ནས་ལུས་མི་འགུལ། མིག་མི་འགུལ། ངག་
མི་སྨྲ་བར་རྩེ་གཅིག་ཏུ་ཉམས་སུ་བླང་བར་བྱའོ། །དེ་ཡང་ལུས་ཀྱི་
བཞུགས་སྟངས་དང་གཟིགས་སྟངས་གཙོ་འཁོར་གང་བཅའ་ཡང༌།
ཆེད་དུ་རྩོལ་བས་མ་བསྒྲིམ་པར་སྒོ་གསུམ་ཆ་ཆ་ནས་རང་བབས་སུ་
གློད་ ཆགས་ པ་ བྱས་ པས། རྩ་རླུང་བདེ་ ལུགས་ སུ་ གནས་ཏེ། ལྟ་
སྟངས་བདེ་ཞིང་འཕེལ་སྣང་བརྟན་པའི་དགོས་པ་ཡོད་ལ། ཆེད་དུ་
བསྡམས་ན་རླུང་ལོག་པ་དང་འབྱམས་ནས་རྩ་འཆུགས་པ་སོགས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གེགས་སུ་འགྱུར་བས་མཁས་པར་བྱའོ། །དེ་ཡང་གནམ་ཆོས་རྡོ་
རྗེའི་ཚིག་རྐང་ལས། དཀར་ནག་དམར་ལ་ཟིམ་བུས་བལྟ། །ཐིག་
ལེ་ཐིག་ཕྲན་ལུ་གུ་རྒྱུད། །ཅེས་དང༌། དེའི་འགྲེལ་པ་ཐུགས་རྗེ་ཆེན་
པོས་གསུངས་པ་ལས། ཉི་མ་ལ་བལྟ་བ་དཀར་པོ། ཟླ་བ་ལ་བལྟ་བ་
ནག་པོ། མར་མེ་ལ་བལྟ་བ་དམར་པོ། དེ་གསུམ་ལ་མིག་ཟིམ་བུས་
བལྟའོ། །འོད་ཐིག་ལེ་དང་ཐིག་ཕྲན་ལུ་གུ་རྒྱུད། ཅེས་གསུངས་པའི་
དོན་ནི། ཆོས་སྐུའི་འབེན་ཉི་མ། ལོངས་ སྐུའི་འབེན་ཟླ་བ། སྤྲུལ་
སྐུའི་འབེན་མར་མེ་གསུམ་གྱི་གནད་ལ་བརྟེན་ནས་ཉམས་སུ་བླངས་
པ། ཐོག་མར་སྨིན་ཕྲག་ཏུ་དབྱིངས་རྣམ་པར་དག་པའི་སྒྲོན་མ་ཞེས་
བྱ་བ་འཇའ་ཚོན་ལྟ་བུའམ། རྨ་བྱའི་མདོངས་ལྟ་བུ་ཞིག་འཆར་རོ། །
དེའི་ནང་དུ་ཐིག་ལེ་སྟོང་པའི་སྒྲོན་མ་ཞེས་བྱ་བ། ཀོ་མོག་ཏུ་རྡོ་
བསྒྱུར་བ་ལྟ་བུའམ། ཕུབ་ཀྱི་སྦ་འཁོར་ལྟ་བུའི་ནང་དུ་ཐིག་ལེ་ཉུངས་
འབྲུ་ལྟ་བུའམ། སྲན་འབྲུ་ཙམ་དུ་འཆར་རོ། །དེའི་ནང་དུ་རིག་པ་རྡོ་
རྗེ་ལུ་གུ་རྒྱུད་ཅེས་བྱ་བ། ཕྲ་ལ་རྟ་རྔ་ལ་མདུད་པ་བྱས་པ་ལྟ་བུ་དང་།
མུ་ཏིག་སྟར་ལ་བརྒྱུས་པ་ལྟ་བུའམ་ལྕགས་ཐག་ལྟ་བུ་དང༌། མེ་ཏོག་
གི་དྲྭ་བ་རླུང་གིས་བསྐྱོད་པ་ལ་སོགས་ཏེ། དེ་དག་ཐམས་ཅད་ཀྱང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌
། །
གཉིས་འབྲེལ་དང་སུམ་འབྲེལ་ལ་སོགས་སུ་འཆར་རོ། །དེ་ནི་རང་
གི་རིག་པ་རྡོ་རྗེ་ལུ་གུ་རྒྱུད་ཐིག་ལེ་ཉག་གཅིག་ཅེས་བྱ་བ་དེ་ཡིན་
ནོ། །དེ་ཡང་དབྱིངས་ རིག་འདུ་འབྲལ་མེད་པ་ཉི་མ་དང་ཟེར་གྱི་
ཚུལ་དུ་གནས་པ་ཡིན་ཏེ། དབྱིངས་ཀྱི་རྟགས་སུ་འོད་ཁྱིམ། ཡེ་ཤེས་
ཀྱི་རྟགས་སུ་ཐིག་ལེ། སྐུའི་རྟགས་སུ་ལུ་གུ་རྒྱུད་དེ། དེ་རྣམས་ཀྱང་
གནས་ལུགས་ཙིཏྟའི་དཀྱིལ་ན་གནས་ནས། ལམ་དབང་པོའི་མངོན་
སུམ་དུ་འཆར་ཏེ། དེས་ན་ཡིད་དཔྱོད་འཛིན་པའི་ལྟ་བ་དང་ཚིག་
དང་བློས་བྱས་ཤེས་ཆོས་ལ་སོགས་རྟོག་དཔྱོད་ཀྱི་ལྟ་བ་བསྣུབས་
པའོ། །དེ་ལྟར་བྱ་བ་གཞན་དང་མ་བསྲེས་བར་ཉམས་སུ་བླངས་པས།
ཤུལ་རིང་པོ་གཅོད་པའི་མིས་རྟ་བཟང་པོ་ཞོན་པ་དང་འདྲ་སྟེ། ཐར་
པའི་འོད་གསལ་ལ་མྱུར་དུ་བརྟན་པ་ཐོབ་པ་ཡིན་ནོ། །དེའང་ཉིན་
མཚན་གྱི་དུས་དྲུག་ལ་རྒྱུན་དུ་ཉམས་སུ་བླང་ཚུལ་ནི། སྔ་དྲོ་ལོངས་
སྐུ། ཉི་མ་རྩེ་ཤར་ནས་དྲོས་ཆེན་བར། མཆན། གུང་ ལ་ ཆོས་ སྐུ། དྲོས་ནས་ཕྱི་དྲོའི་
བར། ཕྱི་དྲོ་སྤྲུལ་སྐུ། ཡང་ སྲོད་ལ་སྤྲུལ་སྐུ། གུང་ལ་ལོངས་སྐུ། ཐོ་
རངས་ཆོས་སྐུའི་བཞུགས་སྟངས་དང་བསྟུན་ནས། ལུས་ཀྱི་བྱ་བྱེད་
གཞན་གང་དང་ཡང་མི་བསྲེ་བར་ཉམས་ལེན་ལ་ཆིག་དྲིལ་དུ་བྱ་བ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གནད་ དེ། ཐལ་ འགྱུར་ ལས། ལུས་ ནི་ སྐུ་ གསུམ་ བཞུགས་
སྟངས་ལས། །རྒྱུན་དུ་འདའ་བར་མི་བྱའོ། །ཞེས་སོ། །དགོས་ཆེད་
ལ་ གཉིས་ཏེ། གནས་ སྐབས་ སུ་ ཆོས་ སྐུའི་ བཞུགས་ སྟངས་ ཀྱིས་
འབྱུང་བ་རྣམས་ཟད་པར་འགྱུར་ཞིང༌། ལོངས་ སྐུའི་གཡོ་བྱེད་ཀྱི་
རླུང་ཟིན་ལ། སྤྲུལ་སྐུའི་ལུས་ལ་དྲོད་སྐྱེ་ཞིང་འབྱུང་བ་ཆ་སྙོམས་པའི་
དགོས་པ་ཡོད། མཐར་ཐུག་ནི་ཆོས་སྐུའི་བཞུགས་སྟངས་ཀྱིས་ཀ་
དག་གི་དོན་རྟོགས་པ་དང་། ལོངས་སྐུའི་བཞུགས་སྟངས་ཀྱིས་ལྷུན་
གྲུབ་གྱི་དོན་འཆར་བ་དང་། སྤྲུལ་སྐུའི་བཞུགས་སྟངས་ཀྱིས་འཁྲུལ་
སྣང་ཞིང་ཁམས་སུ་འཆར་བའི་དགོས་པ་ཡོད་དོ། །དེ་ལྟར་འདི་ཡིན་
ནི་གཙོ་བོ་ སྐུ་ གསུམ་ གྱི་བཞུགས་སྟངས་ཏེ། གཞུང་ནས་ ཇི་སྐད་
གསུངས་པ་བཞིན་ཉིན་མཚན་གྱི་དུས་དང་བསྟུན་ནས་གནད་དང་
ལྡན་པར་ཞག་གསུམ་ལ་རྩེ་གཅིག་ཏུ་ཉམས་སུ་བླང་བར་བྱའོ། །
༈ གཉིས་པ་ངལ་གསོའི་རྟེན་ཡན་ལག་གི་འདུག་སྟངས་ལ་
གསུམ་སྟེ། དང་པོ་ནི། སྔ་མ་སྐུ་གསུམ་གྱི་སྟེང་དུ་མངོན་པར་བྱང་
ཆུབ་ཀྱི་སྐུ་དང༌། མི་འགྱུར་རྡོ་རྗེའི་སྐུ་གཉིས་བསྣན་པས་སྐུ་ལྔ་སྟེ།
དང་པོ་མངོན་པར་བྱང་ཆུབ་ཀྱི་བཞུགས་སྟངས་བྱ་རྒོད་ལྟ་བུ་ལ།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།།
རྐང་མཐིལ་གཉིས་ས་ལ་བཞག་པས། འཕྲོ་བ་ལས་ཀྱི་རླུང་གནོན།
གདོས་པོ་ས་ལ་མ་རེག་པས། བག་ཆགས་ལས་ཀྱི་མཐའ་སྟོང༌། རོ་
སྟོད་མདུན་དུ་བཅུག་པས། རྩ་ནང་གི་ཡེ་ཤེས་འཆར། ལུས་ཀྱི་ཟུར་
ལ་ལག་པ་གཉིས་གཤོག་པ་ལྟར་བརྒྱངས་ཏེ། གདོས་པོའི་སྟེང་དུ་
སོར་མོ་བསྣོལ་བས། འབྱུང་ བཞི་ལས་ཀྱི་རླུང་བཞི་ཡེ་ཤེས་ཀྱི་
སྦྱབས་སུ་ཐིམ་ཞིང་རང་ལྡོག །ལུས་ཀྱི་སྤྱི་བསྲངས་པས་ཉོན་མོངས་
པའི་ཡིད་འཆར་མི་སྲིད་པར་བྱེད་ལ། མིག་གཉིས་ཟིམ་བུས་འབེན་
ལ་གཏད་དེ། དབྱིངས་རིག་ཕྱོགས་ཕྱོགས་སུ་ཁྲིད་ཅིང་བཟླུམ་པོར་
བལྟས་པས་འཆར་སྣང་ཆེར་འཕེལ་ལོ། །གཉིས་པ་མི་འགྱུར་རྡོ་
རྗེའི་བཞུགས་སྟངས་རྡོ་རྗེ་ལྟ་བུ་ལས། ལུས་སྤྱི་བསྲངས་པས་འགྱུ་
བྱེད་ལས་ཀྱི་རླུང་འགག །རྐང་མཐིལ་ཁ་སྦྱར་བས། ཕོ་མོ་མ་ནིང་
གི་རླུང་སྟོང་སྟེ། འོད་གསལ་ཡེ་ཤེས་ཀྱི་ངང་དུ་རང་གནས། རྟིང་པ་
གཉིས་གསང་བ་ལ་ཟུག་པར་གཏད་པས། འདོད་ཆགས་ཀྱི་གཞི་
སྟོང་། ཐལ་མོ་སྤྱི་བོར་སྦྱར་བས། ལུས་ཀྱི་གནད་སྦྱོང་བར་བྱེད་པ།
མིག་གཉིས་ཟིམ་བུས་སྨིན་ཕྲག་གི་མཁའ་ལ་འབེན་གྱི་གཡས་ཟུར་
དུ་བལྟས་པས་ཞིང་ཁམས་ཀྱི་རྒྱན་རྫོགས་པར་བྱེད་དོ། ། དེ་ཡང་སྔ་
59



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
མ་གཙོ་བོ་སྐུ་གསུམ་ནི་རྒྱུན་དུ་བྱེད་པ་ཡིན་ལ། ཕྱི་མ་གཉིས་ནི་
སྐབས་སུ་ངལ་གསོའི་རྟེན་ཙམ་དུ་བྱའོ། །དེ་ཡང་ལུས་ཀྱི་འབྱུང་བ་
གྲང་ཤས་ཆེ་བས་སྤྲུལ་སྐུའི་བཞུགས་སྟངས་བྱས་པས་དྲོད་འབྱུང༌།
བད་ ཀན་ ཚ་ ཤས་ཆེ་བས་ཆོས་ སྐུའི་ བཞུགས་ སྟངས་ ཀྱིས་ སེལ་
ལོ། །འབྱུང་བ་སྙོམས་ན་ལོངས་སྐུའི་བཞུགས་སྟངས་བསྟུན་ན་ཤིས་
ལ། ཁྱད་པར་དུ་སྣང་བའི་འཕེལ་མྱུར་བ་ཡིན་ནོ། །ཡང་རྣལ་འབྱོར་
བ་མིག་ཤེས་ངན་པས་སྤྲུལ་སྐུའི་གཟིགས་སྟངས་དང་བསྟུན་ན་ཤིས་
ལ། མིག་ལ་སྐྱོན་ཆགས་ན་ལོངས་སྐུའི་གཟིགས་སྟངས། མིག་ཤེས་
བཟང་བས་ཆོས་སྐུ་དང་བསྟུན་པས་སྣང་བའི་འཕེལ་མྱུར་བ་དང༌།
སོ་སོའི་གེགས་ཀྱང་བསལ་རེས་འོང་ངོ༌། །འདི་ལའང་ཞག་གསུམ་
བསྒོམ་མོ། །་་་་་་
གཉིས་པ་ཡེ་ཤེས་ལྔའི་བཞུགས་སྟངས་ལས། ཆོས་དབྱིངས་ཡེ་
ཤེས་ ཀྱི་ གནད་དུ་ ཆོས་ བདུན་ནི། རྐང་ པ་ སྐྱིལ་ཀྲུང༌། ལག་ པ་
མཉམ་བཞག །མིག་སྣ་རྩེ། སྒལ་ཚིགས་དྲང་པོ། ལྕེ་ཡར་རྐན། སོ་
མཆུ་ཅུང་མ་རེག་པ་དང༌། རླུང་དལ་བ་ཅན་ལ། མིག་གཉིས་སྨིན་
ཕྲག་གི་མཁའ་ལ་ཅུང་ཟད་གྱེན་དུ་བཟློག་ནས་བལྟས་པས་སེམས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དང་ནམ་མཁའ་འདྲེས་སོ། །མེ་ལོང་ཡེ་ཤེས་ཀྱི་གཟིགས་ལུགས་ནི།
གཡས་ཕབ་ནས་མིག་གཉིས་མི་འགུལ་བར་ཐད་ཀར་གཏད་དེ་ཐིག་
ལེ་དང་མི་འབྲལ་ བར་ བྱས་པས་སངས་རྒྱས་ཀྱི་སྐུ་མཐོང་ངོ༌། །
མཉམ་པ་ཉིད་ཀྱི་གནད་དུ་གན་རྐྱལ་དུ་ཉལ་ཏེ། རྐང་ལག་བརྐྱངས་
ནས་མིག་གཉིས་ནམ་མཁའི་དཀྱིལ་དུ་གཏད་དེ། གཡས་ཟུར་དུ་
ཁྲིད་ཅིང་བལྟས་པས་རང་སངས་རྒྱས་མཐོང་ངོ༌། །སོ་སོར་རྟོགས་
པའི་གནད་དུ་དྲིལ་ལུགས་ནི། ཙོག་པུའམ་སྐྱིལ་ཀྲུང་གང་རུང་ལས།
ལག་ པ་ བསྣོལ་མའི་ཐལ་ མོས་ དཔུང་ པ་ གཉིས་བསྡམ་སྟེ་ ལུས་
བཅུམ་ནས། མིག་ གཉིས་ གཡོན་ ཟུར་ དུ་ བལྟས་ པས་ ཉན་ཐོས་
མཐོང་ངོ༌། །བྱ་བ་གྲུབ་པའི་འདོར་ཐབས་ནི། གཡས་བརྐྱང་གཡོན་
བསྐུམ་པས། ལག་པ་གཉིས་ཁྲོ་བོའི་སྡིགས་མཛུབ་དང་མཚོན་ཆ་
འཛིན་ པ་ སྣ་ ཚོགས་ སུ་ བསྒྱུར་ བ་ དང༌ ། གཡས་ བསྐུམ་ གཡོན་
བརྐྱངས་ལ་ཁུ་ཚུར་བྲང་ཁར་བསྣོལ་བ་དང་ཅུང་ཟད་བསྐུམ་པ་ལས་
རི་བོ་འདེགས་པ་ལྟར་བྱ་བ་ལ་སོགས་པ་སྟེ། མིག་གཉིས་ཟིམ་བུས་
ཕྲེད་དུ་བལྟས་པས་བྱང་སེམས་མཐོང་ངོ༌། །འདི་དག་ནི་རྩ་རླུང་རང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཆུན་ནས་ཡེ་ཤེས་ངང་གིས་སྐྱེ་བའི་གནད་དེ་སྔ་མ་བཞིན་ངལ་
བསོའི་རྟེན་ཙམ་སྟེ་ཞག་གསུམ་བྱའོ། །
གསུམ་པ་འཁོར་གྱི་འདུག་སྟངས་བདུན་ལས། དང་པོ་ཁྱུང་གི་
འདུག་སྟངས་ནི། རྐང་མཐིལ་གཉིས་མདུན་དུ་སྤྲད་དེ་ལུས་དྲང་པོར་
བསྲངས། ལག་གཉིས་རྡོ་རྗེའི་ཁུ་ཚུར་བྱས་ཏེ་བརླ་སྟེང་དུ་སྦུབས།
ལྟག་རྩ་འཐེན་ཏེ་མཇིང་པ་ཅུང་ཟད་དགུག །མིག་གཉིས་སྨིན་ཕྲག་
གི་མཁའ་ལ་ཟིམ་བུས་གྱེན་ལ་བལྟས་པས་སྐུ་མཐོང་ངོ༌། །གཉིས་
པ་སྟག་གི་འདུག་སྟངས་ནི། རྐང་མཐིལ་གཉིས་མདུན་དུ་སྤྲད་དེ།
ལག་གཉིས་རྡོ་རྗེའི་ཁུ་ཚུར་སྒྲོ་བའི་རྩར་ དབབ། ལྟག་རྩ་འཐེན།
མགྲིན་པ་དགུག །མིག་གཉིས་སྨིན་ཕྲག་ལ་དྲིལ་ཏེ་ཐད་སོར་ལུག་
རྒྱུད་བལྟས་པས་མུ་ཁྱུད་མཐོང་ངོ༌། །གསུམ་པ་སྐྱེས་བུའི་འདུག་
སྟངས་ ནི། ལུས་ གནད་ འདུག་ སྟངས་ དྲང་ སྲོང་ ལྟ་ བུ་ ལ། ལག་
གཉིས་ཀྱི་སོར་མོ་བསྣོལ་ཏེ་བརླ་གཉིས་ཀྱི་ཞབས་སུ་འཁྱུད། མཇིང་
པ་བག་ཙམ་གྱེན་ལ་བཏེག་ཅིང༌། མིག་སྨིན་ཕྲག་གི་མཁའ་ལ་ཧྲིག་
གེ་བལྟས་པས་ཡི་དམ་མཐོང་ངོ༌། །བཞི་པ་ཝའི་འདུག་སྟངས་ནི།
རྐང་པ་གཉིས་ལོང་བུ་གཤིབས་ཏེ་མཐིལ་གཉིས་ས་ལ་ཕབ། ལག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གཉིས་མཐེ་བོང་བཅིངས་པའི་ཁུ་ཚུར་བྱ་སྟེ། རྐང་མགོའི་གཞོག་
གཉིས་ སུ་དབབ། དཔུང་མགོ་འཐེན་ཅིང་ བརྒྱངས། སྒལ་ཚིགས་
དྲང་པོར་བསྲངས། མིག་གཉིས་ཅུང་ཟད་ཟིམ་བུས་གཡས་གཡོན་
གྱི་ཟུར་ལ་ཁྲིད་དེ་ཉམས་སུ་བླངས་པས་ཡི་དམ་མཐོང་ངོ༌། ལྔ་པ་བྱ་
རྒོད་འདུག་སྟངས་ནི། རྐང་པ་རྡོ་རྗེའི་འདུག་སྟངས་ལས་ཅུང་ཟད་
མདུན་དུ་བརྐྱང་ཞིང༌། ལག་གཉིས་རྡོ་རྗེའི་ཁུ་ཚུར་བྱས་ཏེ། རྒྱབ་ཏུ་
དཔྱི་མགོའི་རྩར་བཙུགས། སྒལ་ཚིགས་དྲང་པོར་བསྲངས། ལྟག་རྩ་
འཐེན། མིག་གཉིས་ཤིན་ཏུ་ཟིམ་པས་ཟུར་གཉིས་ལ་ལུ་གུ་རྒྱུད་
ལྡིང་ཐབས་ཀྱིས་ཁྲིད་དེ་བལྟས་པས་ཞིང་ཁམས་མཐོང་ངོ༌། །དྲུག་
པ་གྱད་ཀྱི་འདུག་སྟངས་ནི། ལུས་སྐྱིལ་ཀྲུང་ལ་གྲུ་མོ་གཉིས་བརླའི་
སྟེང་དུ་བཙུགས། ལག་མཐིལ་གཉིས་ཀྱིས་འགྲམ་པ་སྐྱོར། མིག་
གཉིས་ཟིམ་བུར་བྱས་ཏེ། ཕབ་པ་དང་བཟློག་པའི་ཚུལ་དུ་གཡོན་
ཟུར་གྱི་ནམ་མཁར་གཏད་དེ་བསྒོམས་པས་ཚོམ་བུར་མཐོང་ངོ༌། །
བདུན་པ་ཆུ་སྲིན་གྱི་འདུག་སྟངས་ནི། རྐང་པ་སྐྱིལ་ཀྲུང་ལག་གཉིས་
པུས་མོ་ལ་བཀབ་ནས། ལུས་དྲང་པོར་བསྲངས་མཇིང་པ་ཅུང་ཟད་
དགྱེ། མིག་ཟུར་ཟིམ་བུས་གཡས་སུ་ཁྲིད་དེ་བསྒོམས་པས་ལོངས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྐུ་མཐོང་ངོ༌། །དེ་ལྟར་ལུས་འདུག་སྟངས་མ་གཅུན་ན། ལུས་ཀྱི་རྩ་
འདབ་ན་ཡེ་ཤེས་ཀྱི་རང་གདངས་ཡོད་པ་བསླང་མི་ནུས་ལ། དེ་མ་
བསླང་ན་ཕྱིའི་ནམ་མཁའ་ལ་ཡེ་ཤེས་ཀྱི་སྣང་བ་མི་འཆར་བས་ལྟ་
སྟངས་གཅེས་སོ། །ཐ་མལ་པ་ལྟར་འདུག་པས་ཡེ་ཤེས་དངོས་སུ་
འཆར་མི་སྲིད་ལ། ཤར་དུས་ཐ་མལ་དུ་འདུག་ན་འཕེལ་མི་སྲིད་ཀྱི་
སྟེང་དུ་སླར་འགྲིབས་པས་ལྟ་ སྟངས་གཅེས་པ་ཡིན་ནོ། །དེས་ན་
ལུས་ཀྱི་འདུག་སྟངས་དང་ལྟ་སྟངས་འདི་རྣམས་ལ་རླུང་རིག་གི་
གནད་གལ་པོ་ཆེ་ཡོད་པས། སོ་སོའི་གནད་རྣམས་ཅུང་ཟད་ཀྱང་མ་
འཆུགས་པར་དད་བརྩོན་དྲག་པོས་ཉམས་སུ་བླངས་པ་གལ་ཆེ་ཆེ།
དེ་ཡང་ཕྱི་མ་ཡན་ལག་གི་འདུག་སྟངས་འདི་རྣམས་ནི་སྐབས་སུ་
བཞུགས་སྟངས་གོང་མ་གསུམ་གྱི་ངལ་གསོའི་རྟེན་དང་། གཙོ་ཆེར་
རྩལ་སྦྱངས་བའི་ཚེ་བྱ་བར་གསུངས་ཤིང༌། རྒྱུན་དུ་ནི་སྐུ་གསུམ་ཁོ་
ནར་ངེས་ལ། ཅི་ཞེ་ན། འགྲོ་བ་རྣམས་ཉོན་མོངས་པ་གསུམ་གྱིས་
ཁམས་གསུམ་དུ་ཁྲིད་པར་བྱེད་པ་དེ་ལས། གྲོལ་བར་བྱེད་པས་ན་
གསུམ་ དུ་ ངེས་ ལ། ཉོན་ མོངས་ པ་ གསུམ་ ལས་ ལུས་ ངག་ ཡིད་
གསུམ་དུ་སྨིན་པས་ཀྱང་གསུམ་དུ་ངེས་ཤིང༌། འགྲོ་བའི་སྨིན་སོ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལུས་ངག་ཡིད་གསུམ་དུ་བྱུང་ནས། དེ་དག་གི་བཅིངས་པ་ལས་གྲོལ་
བར་བྱེད་པས་ན་གསུམ་ཁོ་ནར་ངེས་པའོ། །དེ་ལྟར་འདི་རྣམས་ཀྱང་
ངལ་གསོའི་རྟེན་ཏེ་ ཉམས་ སུ་ལེན་ཚུལ་སྔ་མ་ལྟར་ཞག་གསུམ་
བསྒོམ་མོ། །
ད་
༈ གཉིས་ པ་ ལུས་ གནད་ དེ་ རྣམས་ ལ་ བརྟེན་ནས་ ངག་ གི་
གནད་གཟིར་བ་ནི། ཐལ་འགྱུར་ལས། ངག་ནི་བསླབ་དང་གནས་
པ་དང༌། །ལ་བཟླ་བརྟེན་པར་བྱ་བའོ། །ཞེས་པས། འདི་ལ་བཞི་སྟེ།
དང་པོ་བསླབ་པ་ནི། ལུང་སྟོང་ལ་སོགས་པ་དབེན་པར་སོང་ལ་སྨྱོན་
པའི་ཚིག་ལྟར་ཅི་དྲན་དྲན་སྔ་ཕྱི་བར་གསུམ་ཐམས་ཅད་དྲན་པས་
བསླངས་ནས་སྐད་ཅིག་ཀྱང་མི་དལ་བར་བརྗོད་པས་ཐང་ཆད་དེ་
བརྗོད་ སྙིང་མི་འདོད་པར་ གྱུར་པ་ན། ཉིན་ རེ་བས་ ཉིན་ རེ་ ངག་
ཇེ་ཉུང་དུ་གཏང་ལ་སྨྲ་བཅད་ཡུན་ཐུང་ལ་གྲངས་མང་བར་བསླབས།
དེ་ནས་ཇེ་རིང་ཇེ་རིང་ལ་བསླབས། སྐབས་སུ་སྨྲ་སྙིང་མི་འདོད་ཀྱང་
ལུང་སྟོང་ལ་སོགས་པར་སོང་ལ་སྔ་མ་བཞིན་དུབ་པ་ཙམ་བརྗོད་
པས་མཐར་སྨྲ་སྙིང་མི་འདོད་པ་འབྱུང་ངོ༌།། ༈ གནས་པ་ནི། ཆོས་
སྤྱོད་སྔགས་སོགས་མི་བསྒྲགས་ཅིང་། གཞན་གྱི་ཚིག་སྒྲོས་ཙམ་ཡང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མི་སྨྲ་ཞིང་ལུས་ཀྱི་བརྡ་ཙམ་བྱ་བའོ།། ༈ ལ་བཟླ་བ་ནི། ཆོས་སྤྱོད་
སྔགས་སོགས་ཀྱང་སྤངས་ནས་ཅི་ཡང་མི་སྨྲ་བ་ལ་བསླབ་པའོ།།
༈ བརྟེན་པ་ནི། ཅི་ཡང་མི་བརྗོད་པའི་ངང་ལས་མི་འདའ་བར་བྱེད་
ཅིང་ལུས་ཀྱི་བརྡ་ཙམ་ཡང་མི་བྱ་བའོ། །དེ་ལྟར་ངག་གི་གནད་གྱིས་
ལུས་སེམས་ཀྱི་འབྲེལ་གཅོད་པའི་གནད་ཀྱི་གདམས་པ་སྟེ། ས་བོན་
གྱི་རྒྱུད་ལས། ངག་ནི་ཇི་ལྟར་ལྐུགས་པ་བཞིན། །སུ་དང་བརྡ་ཙམ་
ཉིད་མི་བྱ། །འདི་ལྟར་སུ་ཡིས་བྱས་པའི་མི། །སེམས་ཀྱི་འཕྲོ་འདུ་
རང་ཆོད་དོ། །ཞེས་སོ། །དེ་དག་གི་དགོས་པ་ནི། གནས་སྐབས་སུ་
འཁྲུལ་པ་དང་ཉོན་མོངས་པ་མི་འཕེལ་ཞིང་། མཐར་ཐུག་འགྲོ་བ་
གཞན་དང་ངག་མ་འདྲེས་པས་ལུས་ འབྱང་ལ། ལུས་འབྱང་བས་
སངས་རྒྱས་དང་བྱང་ཆུབ་སེམས་དཔའ་དང༌། མཁའ་སྤྱོད་ཀྱི་མཁའ་
འགྲོ་མ་རྣམས་ཀྱིས་བྱིན་གྱིས་བརླབས་ནས་ལུས་སྒྱུ་མའི་སྐུ་འགྲོལ་
བའོ། །དེ་ནས་བརྗོད་བྱ་བཀག་པས་ངག་འབྱང་སྟེ། རྟགས་སུ་མི་མ་
ཡིན་པ་རྣམས་དང་བརྡ་འཕྲོད་ཅིང་གཏམ་ཟེར་བ་དག་འོང་། ངག་
གི་བརྗོད་པ་བཀག་པས་ཡིད་འབྱུང་སྟེ། དེའི་རྟགས་སུ་སྔོན་དུ་མི་མ་
ཡིན་གྱི་གཟུགས་མཐོང་བ་དང༌། མངོན་པར་ཤེས་པ་དུམ་བུ་བ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
འཆར་རོ། །ཁྱད་པར་དུ་བརྗོད་དུ་མེད་པའི་དོན་རྒྱུད་ལ་སྐྱེ་ཞིང་རིག་
པའི་དོན་ལ་མྱུར་དུ་རེག་ནས་སངས་རྒྱས་ཐམས་ཅད་ཀྱི་གསུང་གི་
ཀློང་དུ་མྱ་ངན་ལས་འདས་པའི་དགོས་པ་ཡོད་པ་སྟེ། ཀློང་གསལ་
ལས། དེ་ལྟར་ངག་གནད་སུས་གཟིར་པ། །ངག་གི་རྐྱེན་ཟད་མྱ་ངན་
འདའ། །ཞེས་སོ། །དེ་ལྟར་ངག་གི་གནད་མ་གཟིར་ན། བརྗོད་མེད་
ཀྱི་དོན་རྒྱུད་ལ་མི་སྐྱེ་ཞིང་། འཆལ་བའི་གཏམ་གྱིས་ཉོན་མོངས་པ་
སྐྱེ་བའི་སྐྱོན་ཡོད་དེ། དེ་ཉིད་ལས། ངག་གི་གནད་ནི་མ་གཟིར་ན། །
བརྗོད་མེད་དོན་ནི་མི་རྟོགས་ཅིང་། །འཁྲུལ་པའི་གཏམ་གྱིས་དོན་
དམ་བསྒྲིབ། །ཅེས་སོ། །འདི་ལ་ཆོས་ཚན་བཞི་སྟེ། དང་པོ་བསླབ་
པ་ལ་ཟླ་བ་གཅིག་གམ་བདུན་གསུམ་མམ་བདུན་གཉིས་ལ་ཁྲིད།།
གསུམ་པོ་ལའང་དེའི་འགྲེའམ་ཐ་ནའང་ཞག་བདུན་ལ་སྦྱང་བ་ནི་
རྫོགས་ཆེན་མཐའ་དག་ནས་གསུངས་ལ། ཉན་བཤད་ཀྱི་གཟུགས་
བརྙན་ཙམ་ལ་ནི་མ་ངེས་པས། ཉམས་སུ་ངེས་པར་ལེན་པ་རྣམས་
ཀྱིས་ནི་སྦྱང་བ་གལ་ཆེ་ཆེ། ་་་་་་་
། གསུམ་པ་སེམས་གྱི་གནད་གཟིར་བ་ནི། དེ་ལྟར་གཙོ་བོ་
ལུས་ངག་གཉིས་གཅུན་པས་སེམས་ཞོར་ལ་ཆུན་ནས་དབྱིངས་རིག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འཆར་ནས་ ཁམས་ གསུམ་ གྱི་ འཆིང་ བ་ གཅོད་ པ་ སྟེ། བསྟན་པུ་
ལས། །འདི་ལྟར་ལུས་ ངག་ སུས་གཅུན་པ། །ཆོས་ ཀྱི་དབྱིངས་ཀྱི་
སྣང་བ་ལ། འདི་ཡིས་གོམས་པར་འགྱུར་བ་ཡིན། །ཞེས་གསུངས་
སོ། །དེ་ལྟར་ལུས་ངག་གི་གནད་ལ་བརྟེན་ནས་སེམས་གནད་དུ་
གཟིར་ བ་ནི། ཀློང་གསལ་ལས། སེམས་ ཀྱི་གནད་ཉིད་མ་གཟིར་
ན། །དབྱིངས་ དང་ རིག་ པ་ མི་ མཐོང་བས། །གནད་ གཟིར་ གཏད་
པའི་འབེན་ཉིད་བཅའ། །ཞེས་དང༌། འདས་རྗེས་ལས། སེམས་ནི་
སྨིན་ཕྲག་མཁའ་ལ་གཏད། །སྐུ་གསུམ་རིག་པ་འཆར་བར་འགྱུར། །
ཅེས་པས། ནམ་མཁའ་སུམ་ཕྲུག་གི་གདམས་པ་གཏད་པའི་འབེན་
ལ་གཟིར་གསུམ་སྟེ། འདི་ལ་གསུམ། ཕྱིའི་ནམ་མཁའ་དང༌། ནང་
གི་ནམ་མཁའ་དང༌། གསང་བའི་ནམ་མཁའོ། །ཕྱིའི་ནམ་མཁའ་ནི་
དབྱིངས་རྣམ་ པར་ དག་ པ་ སྟོང་ སང་ ངེ་ བ་ འདིའོ། །ནང་གི་ནམ་
མཁའ་ནི་མིག་དང་སྙིང་དུ་འབྲེལ་བ་རྩེ་དར་དཀར་གྱི་སྐུད་པ་ཙམ་
འཇམ་ལ་མཉེན་པ་འཁྲིལ་བ་ཁྲག་དང་ཆུ་སེར་གྱི་མ་གོས་པ། བ་
མེན་གྱི་རྭ་ལྟ་བུ་དེ་ལ་ལམ་བྱུང་བའོ། །གསང་པའི་ནམ་མཁའ་ནི་
སྙིང་མཆོང་གུར་སྨུག་པོའི་གཞལ་ཡས་ན། རྩ་རྒྱལ་མཆོག་གསེར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གྱི་ཉི་མ་ཅན་ཞེས་བྱ་བ། ཆོས་སྐུ་ཡེ་ཤེས་ལྔ་ལྡན་རང་བྱུང་གི་འོད་
ཟེར་སྟོང་པ་དྭངས་སང་ངེ་གནས་པའོ། །དེ་ལྟར་གནས་པ་དེ་རྩ་དར་
དཀར་གྱི་སྐུད་པ་ལྟ་བུ་ལ་ལམ་བྱུང་ནས་ཡུལ་དབྱིངས་ཀྱི་ནམ་
མཁར་བྱུང་སྟེ། ཡེ་ཤེས་ཀྱི་འཆར་སྒོ་མིག་གཉིས་ལ་ཟང་ཐལ་དུ་
ཤར་བ་དེ། ཕྱིའི་ནམ་མཁར་སྣང་བ་ལ་གཏད་པའི་འབེན་བྱས་ནས་
མིག་དང་སེམས་མ་ཡེངས་པར་གཏད་པའོ། །དགོས་ཆེད་ལ་གཉིས་
ཏེ། གནས་སྐབས་སུ་རིག་པའི་ཡེ་ཤེས་མངོན་སུམ་དུ་གསལ་བར་
བྱེད་ལ། མཐར་ཐུག་འཇའ་ལུས་ཆོས་སྐུ་འགྲུབ་ཅིང༌། ཁྱད་པར་
ཆོས་སྐུ་ཀློང་དུ་གྲོལ་བ་སྟེ། ཀློང་གསལ་ལས། དེ་ལྟར་སེམས་ཀྱི་
གནད་གཟིར་བས། །སྐུ་གསུམ་རིག་པ་སྟོང་པར་འཆར། །ཞེས་དང༌།
ཐལ་འགྱུར་ལས། སེམས་ནི་དབྱིངས་ལ་གཏད་པས་འགྲུབ། །ཅེས་
སོ། །དེ་ལྟར་མ་གཟིར་ན་ཡོན་ཏན་དེ་དག་ལས་ལོག་པ་སྟེ། རྒྱུད་
ལས། སེམས་ཀྱི་གནད་ཉིད་མ་གཟིར་ན། །དབྱིངས་དང་རིག་པ་མི་
མཐོང་བས། །ཞེས་དང༌། དེ་ལྟར་སེམས་ཀྱི་གནད་མེད་ན། །རིག་
པ་ཡུལ་ལས་ལྡོག་པར་འགྱུར། །ཞེས་གསུངས་སོ། །དེ་ལྟར་སེམས་
ཀྱི་གནད་ གཟིར་བ་ལ་ཞག་བདུན་བསྒོམས་ པས་ དབྱིངས་རིག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གཉིས་མེད་ཀྱི་དོན་ལ་གནས་པར་འགྱུར་རོ། །
། གསུམ་པ་ མ་དཔེ་ན་བཞི་པ་གནད་རྣམ་པ་གསུམ་ལ་བརྟེན་ནས་
མངོན་སུམ་རང་ཐོག་ཏུ་དབབ་པ་ལ་གསུམ་སྟེ། གནད་གསུམ་རྡོ་
རྗེའི་ཆིངས་ སུ་ བསྡམ་ པ། བྱེ་ བྲག་ སོ་ སོའི་ གནད་ ལ་ དབབ་པ།
མངོན་སུམ་རིག་པའི་རང་ངོ་སྤྲད་ཉམས་ ལེན་ གྱི་ གནད་ འགག་ བསྟན་པའོ། །
དང་པོ་ནི། ཀློང་གསལ་ལས། མངོན་སུམ་གནད་དུ་མ་གཟིར་ན། །
མངོན་སུམ་རང་ཐོག་མི་ཕེབས་ཏེ། །ཡིད་དཔྱོད་འཛིན་དང་ཁྱད་
མེད་ པས། །གནད་ གསུམ་ བཙལ་ བ་ མཆོག་ ཏུ་ གཅེས། །ཞེས་
གསུངས་ པས། འདི་ ལ་ གསུམ་ སྟེ། སྒོའི་ གནད་ དང༌ ། ཡུལ་ གྱི་
གནད་དང༌། རིག་པའི་གནད་དོ། །དེ་ཡང་གནད་ཅེས་བྱ་བ་ནི།
གླད་པའམ་སྙིང་ལ་མདས་ཟིན་པ་དང་འདྲའོ། །སྒོའི་གནད་ཀྱིས་
མཐོང་ནས་ ཡུལ་ གྱི་གནད་ཀྱིས་མི་འགྱུར་བར་བྱེད་དོ། །རླུང་གི་
གནད་ཀྱིས་རྟགས་ཚད་ལ་ཕེབས་པར་བྱེད་དོ། །དེ་ཡང་སྒོ་ཡུལ་
རླུང་གི་གནད་གསུམ་ནི། དཔེར་ན་སྒོ་གནད་སོ་པ། ཡུལ་ གནད་
མགྲོན་པོ། རླུང་གནོད་ཇག་པ་ལྟ་བུའོ། །དེ་ཡང་སོ་བས་ཐེབས་ཚེ།
ཇག་པ་འགྱུ་དབང་མེད་པ་ལྟ་བུ་སྟེ། དབང་པོའི་སྒོ་མ་འགུལ་བས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རླུང་རང་བཞིན་གྱིས་དལ་ཏེ། མགྲོན་པོ་ཡུལ་དུ་ཕྱིན་པ་དང་འདྲ་
བར་རིག་པ་ཡུལ་ལ་དངོས་སུ་སྣང་ངོ༌། །དེ་ཡང་ཡུལ་མེད་ན་གཞི་
མེད། སྒོམ་མེད་ན་ལམ་སྟོར། རླུང་མེད་ན་ཤེས་རབ་ལམ་དུ་མི་ཚུད་
དེ། དེས་ན་གནད་གསུམ་ལ་ནང་དུ་བསྣུན་པ་ཁག་ཆེའོ། །
༈ གཉིས་པ་བྱེ་ བྲག་ སོ་ སོའི་ གནད་ ལ་ དབབ་ པ་ན། ཐལ་
འགྱུར་ལས། གནད་གསུམ་མན་ངག་འབྲལ་མི་བྱ། །དེ་ཡང་སྒོ་དང་
ཡུལ་གནད་དང༌། །རླུང་དང་རིག་པའི་གནད་ཉིད་བསྟུན། །ཞེས་པ་
འདི་ ལ་ གསུམ་སྟེ། འཆར་བྱེད་ སྒོའི་ གནད། འཆར་གཞི་ཡུལ་ གྱི་
གནད། ཇི་ལྟར་འཆར་བ་རླུང་རིག་གི་གནད་དང་གསུམ་ལས། དང་
པོ་སྒོའི་གནད་ནི། ཡེ་ཤེས་ཀྱི་སྣང་བ་དངོས་སུ་འཆར་བའི་སྒོ་མིག་
ཡིན་པས། གཟིགས་སྟངས་ཤེས་པ་གཅེས་ཏེ། ཆུའི་སྒྲོན་མ་དག་པ་
ལས། ཡེ་ཤེས་ཀྱི་སྣང་བ་འཆར་བའི་ཕྱིར་ཏེ། ཀློང་གསལ་ལས།
ཡེ་ཤེས་འཆར་བའི་སྒོ་ནི་མིག །འཆར་གནད་བཟློག་ཕབ་ཟུར་ལ་
མནན། ཞེས་དང༌། འདས་ རྗེས་ལས། སྒོ་ནི་བཟློག་ཕབ་ཟུར་གྱི་
ནི། །གཟིགས་སྟངས་རྣམ་པ་གསུམ་དུ་གྲགས། ཆོས་སྐུ་ལོངས་སྐུ་
སྤྲུལ་སྐུ་ ཡི། །གཟིགས་སྟངས་གསུམ་ལས་འདའ་བ་མིན། །ཞེས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པས། དང་པོ་ཆོས་སྐུའི་གཟིགས་སྟངས་གྱེན་དུ་བཟློག་ནས་གཙུག་
ཏོར་རྣམ་པར་བལྟ་བ་ལྟ་བུར་བསྒོམས་པས་དབྱིངས་རིག་གི་འཕེལ་
ཆེ། ལོངས་སྐུའི་གཟིགས་སྟངས་ཟུར་དུ་བྲམ་ཟེས་སྙུག་མ་སྲོང་བ་ལྟ་
བུར་བསྒོམས་པས། ཡེ་ཤེས་ཀྱི་སྣང་བ་རྒྱ་ཆེར་མཐོང་། སྤྲུལ་སྐུའི་
གཟིགས་སྟངས་ཕབ་ནས་དྲང་སྲོང་བསམ་གཏན་བསྒོམས་པ་ལྟ་
བུར་བྱས་པས། འོད་ཁྱིམ་གྱི་སྒྲོན་མ་མཐོང་ངོ༌། །དེ་ཡང་ཆོས་སྐུའི་
བཟློག་ནས་བལྟ་བ་ནི་གཞི་ལ་གཟིགས་ལ། ལོངས་སྐུའི་ཟུར་ལ་
མཉམ་པོར་བལྟ་བ་ནི། ཞིང་ཁམས་ལ་གཟིགས་ཤིང༌། སྤྲུལ་སྐུའི་
ཕབ་ ནས་ བལྟ་ བ་ ནི། གདུལ་ བྱ་ ལ་ གཟིགས་ པ་ སྟེ། དེ་ ལྟར་
གཟིགས་སྟངས་གང་ལ་ཡང་རྩོལ་བས་མ་ཡིན་པར། མིག་རྩ་རང་
ལུགས་སུ་བབས་ཀྱིས་ཀློད་དེ་མིག་མི་འགུལ་བར་འབེན་ལས་ཁྲུ་
གང་ཙམ་གྱིས་མ་རེག་པར་བལྟའོ། །གཉིས་པ་འཆར་གཞི་ཡུལ་གྱི་
གནད་ནི། ཡུལ་རྐྱེན་དང་བྲལ་བ་ནམ་མཁའ་སྟོང་པ། དབང་པོའི་
རྐྱེན་དང་བྲལ་བ་ཆུའི་སྒྲོན་མ། གནས་རྐྱེན་དང་བྲལ་བ་དྭངས་ཤིང་
མཐོ་ལ་རབ་ཏུ་དབེན་པའི་ཚེ་ན་སྣང་བའོ། །དེ་ཡང་ཕྱིའི་དབྱིངས་ཀྱི་
ཡུལ་ནམ་མཁའ་སྟོང་པ་སྤྲིན་དང་ཁུ་རླུང་སེར་བུ་སོགས་རྐྱེན་དང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བྲལ་བ་ལ་རིག་པ་གསལ་ཏེ། དཔེར་ན་མེ་ལོང་གཡའ་དང་སྤུ་རིས་
ནག་ནོག་མེད་པའི་ངོས་ལ་བལྟས་པས། བཞིན་ཤིན་ཏུ་གསལ་བ་
ལྟར་རོ། །ནང་གི་དབྱིངས་ཀྱི་ཡུལ་སྨིན་མཚམས་ཀྱི་མཛོད་སྤ་ལ་
གཏད་པས་དབྱིངས་སྣང་མཐིང་ཀ་དང༌། དེ་ལས་མཆེད་པ་རྣམ་
ལྔའི་རང་གདངས་ཏེ། ཐལ་འགྱུར་ལས། དབྱིངས་ནི་ཕྱི་དང་ནང་དུ་
སྟེ། །ཕྱི་ནི་ སྤྲིན་བྲལ་མཁའ་ལ་འཛིན། །བག་རྡུལ་ཆར་ནི་ དྭངས་
དུས་སུ། །མཁས་པས་མངོན་སུམ་གནད་གཟིར་དང་། །ནང་གི་སྒྲོན་
མ་ ལམ་ དུ་བྱའོ། །ཞེས་པས། དཔེར་ན་ ཕྱིའི་དབྱིངས་ནམ་མཁའ་
སྤྲིན་བྲལ་མེ་ལོང་དང་འདྲ་བ་ལ། ནང་གི་དབྱིངས་རྣམ་པར་དག་
པའི་སྒྲོན་མ་རྨ་བྱའི་མདོངས་དང་འདྲ་བ་བདག་པོའི་བཞིན་ལྟར་
སྒྲིབ་གཡོགས་མེད་པར་གསལ་བར་འཆར་ཞིང༌། དེའི་ནང་གི་རིག་
པ་རྡོ་རྗེ་ལུ་གུ་རྒྱུད་བདག་པོའི་སེམས་དང་འདྲ་བར་འཆར་བ་སྟེ།
སེང་གེ་རྩལ་རྫོགས་ལས། རང་སྣང་རིག་ པའི་དངོས་པོ་དེ། །ཡེ་
ཤེས་ལུ་གུ་རྒྱུད་དུ་སྣང༌། །ཞེས་སོ། །དེ་ལྟར་ཡུལ་ཕྱི་ནང་འདྲེས་པ་
ལས་མཉམ་པ་རིས་མེད་ཀྱི་ལྟ་བ་ཞེས་བྱ། དབྱིངས་རིག་གཉིས་
མེད་ཀྱི་ལྟ་བ་ཞེས་བྱ། དབྱིངས་རིག་འདྲེས་པས་འཁོར་འདས་རོ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མཉམ་གྱི་ལྟ་བ་ཞེས་བྱའོ། །
གསུམ་པ་ཇི་ལྟར་འཆར་བ་རླུང་རིག་གི་གནད་ནི། ཐལ་འགྱུར་
ལས། རླུང་ རིག་ དལ་བས་ཡེ་ཤེས་ འགྲུབ། །ཅེས་ པས། འདི་ལ་
གཉིས་སྟེ། དང་པོ་རླུང་གི་གནད་ནི། འདས་རྗེས་ལས། རླུང་གནད་
ཤིན་ཏུ་དལ་བ་བསླབ། ཅེས་དང༌། ཀློང་གསལ་ལས། ཕྱི་ནང་རླུང་
ནི་ དལ་ ཞིང་ སྙོམས། །རུང་ ཙམ་ ཕྱི་ རུ་ མདུར་ བ་ ཡི། །རླུང་ གི་
འགྲོ་ འོང་ ཆད་ པར་ འགྱུར། །ཅེས་ དང༌ ། ཡུལ་ དང་ སྒོ་ གཉིས་
འཛོམས་དུས་རླུང་ཅི་ནས་ཀྱང་དལ་བ་ལ་མཆུ་དང་སོ་གཉིས་བག་
ཙམ་མ་རེག་པར་བྱས་ལ། །སྣ་ནས་མི་བཏང་བར་ཁ་ནས་དལ་བུས་
ཕྱི་རྒྱུ་ནང་རྒྱུ་སྙོམས་ཤིང༌། ཕྱིར་འཕངས་ཚུལ་གྱིས་མདུར་ཞིང་ཕྱིར་
བཟུང་ལ་བཞག་པ་གནད་ཡིན་ནོ། །དེ་ཡང་སེམས་ཀྱི་རྟ་རླུང་ཡིན་
པས་ ཕྱིར་འཕངས་དུས། རྟ་ཕར་ཆད་མི་ཚུར་ཆད་ནས་སྙིང་ཁར་
ཐིམ་པས་རིག་པ་ཀ་དག་རང་ངོ་ན་གསལ་ལ་མི་རྟོག་པ་ཆོས་སྐུའི་
དགོངས་པ་རང་བབས་སུ་གནས་ཏེ། ཐལ་འགྱུར་ལས། རླུང་ནི་ཅི་
ནས་དལ་བ་སྟེ། །རབ་ཏུ་འཕངས་པ་ལས་བྱུང་བས། །ལུས་དང་
སེམས་ཀྱི་འབྲེལ་ཆད་དེ། །ཁམས་གསུམ་དུ་ཡང་ལྡོག་པ་མིན། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཞེས་སོ། །དེས་ནི་ཅི་ཙམ་ནས་རླུང་གི་འགྲོ་འོང་ཆད་ནས་རྟོག་པའི་
འཕྲོ་འདུ་ཟད་དེ། དབྱིངས་རིག་མི་འགུལ་བར་སྡོད་པའོ། །དེ་ལྟར་
རླུང་དལ་བ་ལ་མ་བརྟེན་ན། རིག་པ་རླུང་གིས་སྤུར་ནས་མི་ཟིན་
ཞིང༌། ཉམས་ལེན་ལ། བརྩོན་པས་རླུང་ཅིས་ཀྱང་དལ་བ་ལ་བསླབ་
པ་ གནད་ དོ། །གཉིས་ པ་ རིག་ པའི་ གནད་ནི། ཐལ་འགྱུར་ ལས།
རང་ངོ་རིག་པ་ལུ་གུ་རྒྱུད། །འགྲོ་འོང་བྲལ་བས་མཁའ་ལ་བཟུང༌། །
ཞེས་དང་། སངས་རྒྱས་སྲས་གཅིག་ལས། དབྱིངས་ཀྱི་ནང་དུ་ལུ་གུ་
རྒྱུད། །རྣམ་ པར་ བཞག་ ཅིང་ འབྲལ་ མི་ བྱ། །ཞེས་ པས། ལུས་
བཞུགས་སྟངས་དང༌། མིག་གཟིགས་སྟངས་ཀྱི་གནད་མ་འཆུགས་
པར་ཤེས་པ་གཡས་སུ་བཅུག་སྟེ། རིག་པ་གསལ་དྭངས་ཕྱེད་པའི་
ངང་ནས་སྒོ་ལྔ་གཞན་དུ་སྐད་ཅིག་ཀྱང་མ་ཡེངས་པར་འབེན་ལ་
གཏད་པས། དབྱིངས་ སྣང་ ལུ་ གུ་ རྒྱུད་ དང་ བཅས་ པ་ ཤར་ དུས།
དབྱིངས་ཀྱི་ར་བར་ ལུ་གུ་རྒྱུད་བཞག་ནས་མིག་མི་འགུལ་ བར་
འཛིན་པ་ལ་ནན་ཏན་དུ་བྱ་བ་ནི་གནད་ཡང་དག་པ་སྟེ། ནོར་བུ་ཕྲ་
བཀོད་ཀྱི་རྒྱུད་ལས། སངས་རྒྱས་ཐམས་ཅད་ཀྱི་ཐུགས་ལ་བལྟ་བར་
འདོད་ན་རྡོ་རྗེ་ལུ་གུ་རྒྱུད་ཀྱི་སྐུ་ལ་ལྟོས་ཤིག །སངས་རྒྱས་ཐམས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཅད་ཀྱི་དགོངས་པ་ཐུགས་སུ་ཆུད་པར་འདོད་ན་རྡོ་རྗེ་ལུ་གུ་རྒྱུད་དང་
མ་བྲལ་བར་གྱིས་ཤིག །ཆོས་ཐམས་ཅད་ཀྱི་མདོ་དང་རྒྱས་པར་
ཤེས་པར་འདོད་ན་རྡོ་རྗེ་ལུ་གུ་རྒྱུད་ཀྱི་འདུག་ཚུལ་ལ་ལྟོས་ཤིག །ལྟ་
སྒོམ་སྤྱོད་པ་ཀུན་དང་འདུ་འབྲལ་མེད་པར་འདོད་ན་རྡོ་རྗེ་ལུ་གུ་རྒྱུད་
ཀྱི་སྐུ་ལ་མ་ཡེངས་ཤིག །ཨེ་མ། ཡང་དག་པར་རྫོགས་པའི་སངས་
རྒྱས་སྐུ་ཐམས་ཅད་ཀྱི་མངའ་བདག་ཀྱང་རྡོ་རྗེ་ལུ་གུ་རྒྱུད་ལ་ཐུག་
གོ། །ཞེས་ གསུངས་ སོ། །དེ་ ལྟར་ ལྟ་ སྟངས་ ལ་ གཟིགས་ སྟངས་
གཅུན་པས། རིག་པ་ཟང་ཐལ་རྗེན་ལ་བུད་དེ་ཀ་དག་ཏུ་རང་ས་ཟིན་
པ་ ཙམ་ གྱིས། དུས་ གསུམ་གྱི་ རྟོག་ པ་ ཤེད་ པོ་ ཆེ་ རྣམས་ རང་
འགགས་སུ་སོང་ནས། སྣང་སེམས་ཐམས་ཅད་ལ་ཁྱབ་གདལ་དུ་
འགྲོའོ། །ཤེད་ཆུང་ཕྲ་མོ་ རང་ཞིར་འགྲོ་བ་རྣམས་ནི་ཤར་ཡང་།
མངོན་སུམ་གྱི་དོན་ལ་གནོད་པ་མེད་དེ། རིག་པའི་རྩལ་ཤར་དུ་
བཅུག་པས། ཤེས་རབ་ཐོལ་བྱུང་དུ་སྐྱེ་བས་གོ་འབྱེད་པའོ། །དེས་ན་
ཁྲེགས་ཆོད་དང་ཐོད་རྒལ་གང་ལའང་། རྩ་བ་རིག་པ་ཟང་ཐལ་འདི་
རྗེན་ལ་འབུད་ཤེས་དགོས་སོ། །དེ་ལྟར་ཕྱི་སྣང་བའི་འོད་གསལ་ལ་
བརྟེན་པའང་། ནང་རིག་པའི་འོད་གསལ་འཆར་ཐབས་ཀྱི་གནད་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གསང་ཟབ་མོ་སྟེ། འདི་ལྟར་འོད་གསལ་གཉིས་པོ་ཟུང་འཇུག་ཏུ་
སྒོམ་དུས་བྱིང་རྒོད་མཐར་འཛིན་དང༌། རྩོལ་བསྒྲུབ་སྤངས་གཉེན་
གྱི་མཁྲིས་མ་ཞུགས་པར། རིག་གེ་སེང་ངེ་ཝལ་ལེ་ཡེ་རེ་ཀློང་ངེ་ཕྱམ་
མེ་ཁྱབ་བེ་གདལ་ལེ། ཕྱི་སྣང་འོད་གསལ་ལ་མིག་གིས་བལྟས་ཀྱང་
བློའི་འཛིན་པ་མ་ཞིག་པ། ནང་གནས་ཏིང་ངེ་འཛིན་ལ་ངང་གིས་
གནས་ཀྱང་ཆགས་ཞེན་གྱིས་མ་བསླད་པར། ཕྱི་ནང་བར་གསུམ་
ཕྱམ་གདལ་ནམ་མཁའ་ལྟ་བུའི་ངང་དུ་གནས་པ་ནི། མངོན་སུམ་
སྙིང་ཐིག་གི་དགོངས་པ་མ་ནོར་བ་ལ་བློ་འཇོག་པ་ཞེས་བྱའོ། །དེ་
ལྟར་སྒོ་ཡུལ་རླུང་རིག་གི་གནད་བསྣུན་པས་འབྱངས་རྟགས་མིག་གི་
གནད་ཡུན་ཅི་ཙམ་བལྟས་ཀྱང་ཚུགས་པ་དང༌། ཡུལ་གྱི་གནད་དུ་
ཡུལ་ལ་གཏད་པ་ཙམ་གྱི་ཡེ་ཤེས་འཆར་བ་དང༌། རླུང་གི་གནད་
དབྱིངས་རིག་གཡོ་འགུལ་མེད་པར་སྡོད་པ་དང༌། རིག་པའི་གནད་
ལུ་གུ་རྒྱུད་འགུལ་འཕྲིགས་མེད་པར་སྡོད་པ་བྱུང་ན་འབྱངས་པའི་
རྟགས་ཡིན་ཞིང༌། མ་བྱུང་ན་གང་མ་བྱུང་བ་དེ་ཉིད་བསྐྱར་བར་བྱ་སྟེ།
བཞི་པོ་དེ་ནི་གཅིག་ལ་གཅིག་ལྟོས་ཡིན་པས། གཅིག་ལ་འབྱངས་
བའི་རྟགས་བྱུང་ན་གཞན་གསུམ་ཤུགས་ཀྱིས་ཕེབས་པར་འགྱུར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རོ། །དེ་ ལྟར་ གནད་ གསུམ་ མམ་ བཞི་ ལ་ བསྣུན་ པའི་ དགོས་ པ་
གཉིས་ཏེ། གནས་སྐབས་སུ་རིག་པའི་ཡེ་ཤེས་དབང་པོའི་མངོན་
སུམ་དུ་གསལ་བས་མ་རིག་པ་དང་བྲལ་ཏེ། ཚེའི་དུས་བྱས་ཀྱང་
བདེན་པ་མཐོང་བའི་གནད་ཀྱི་རང་བཞིན་སྤྲུལ་སྐུའི་ཞིང་ཁམས་སུ་
གྲོལ་ལོ། །མཐར་ཐུག་མངོན་སུམ་གྱི་དོན་ཉམས་སུ་བླངས་པས་
སྣང་བ་བཞི་མཐར་ཕྱིན་ནས་ལྷག་མེད་འགྲུབ་པའི་དགོས་པ་ཡོད་དེ།
འདས་རྗེས་ལས། སྒོ་ཡུལ་རླུང་གི་གནད་བསྣུན་པས། །ཡུལ་ལ་ཡེ་
ཤེས་མངོན་དུ་སྣང་། །ཞེས་སོ། །དེ་ལྟར་གནད་དུ་མ་བསྣུན་ན་ཡོན་
ཏན་དེ་ལས་ལྡོག་པར་འགྱུར་ཏེ། ཅིའི་ཕྱིར་ན་སྒོའི་གནད་མེད་ན་
ཆོས་ཉིད་ཡིད་དཔྱོད་དུ་འགྱུར། ཡུལ་གྱི་གནད་མེད་ན་བསྒོམས་
ཀྱང་ཉམས་གོང་དུ་མི་འཕེལ། རླུང་དང་རིག་པའི་གནད་མེད་ན་
བསྒྲུབས་ ཀྱང་ དོན་མེད་དུ་ འགྱང་སྟེ། ཀློང་ གསལ་ ལས། གནད་
གསུམ་བསྣུན་པར་མ་བྱས་ན། རིག་པའི་དོན་ལ་རེག་མི་འགྱུར། །
ཞེས་གསུངས་སོ། །ཞག་གསུམ་ཁྲིད་ནས་ཐེབས་པར་གདབ།
༈ གསུམ་པ་ མངོན་སུམ་ རིག་ པའི་ རང་ངོ་སྤྲད་པ་ནི། ཀློང་
གསལ་ལས། ངོ་སྤྲོད་བླ་མས་རྒྱས་པར་གདབ། །ཅེས་ པས། འདི་
78



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལ་གསུམ་སྟེ། སྐུ་གསུམ་དུ་ངོ་སྤྲད་པ། མཆོག་གསུམ་དུ་ངོ་སྤྲད་པ།
ལྔ་ ཚན་ བདུན་ དུ་ ངོ༌ སྤྲད་ པ་ སྟེ། དང༌ པོ་ནི། ཐལ་ འགྱུར་ ལས།
གཞན་ཡང་ཁམས་གསུམ་སེམས་ཅན་ཀུན། །ལུས་ངག་ཡིད་ལས་
མ་འདས་པས། །སྐུ་གསུམ་གཞན་ནས་བཙལ་མི་དགོས། །ཞེས་པ་
སྟེ། ཐོག་མར་ཡེ་ཤེས་ལྔའི་རང་མདངས་ལས་གྲུབ་པས། རང་གི་
ལུས་ངག་ཡིད་གསུམ་སྐུ་གསུམ་དུ་ལྷུན་གྱིས་གྲུབ་པས། ད་ཕྱིན་
ཆད་ལུས་སྐུ་གསུམ་གྱི་བཞུགས་སྟངས་གསུམ་དང༌། ངག་བརྗོད་དུ་
མེད་པ་ཆོས་སྐུའི་ངང་དང་། སེམས་སྐྱེ་མེད་བསམ་ཡུལ་ལས་འདས་
པའི་དོན་ལས་མི་འདའ་བར་བྱེད་པས་སྐུ་གསུམ་རང་ལ་ཚང་པའོ། །
གཉིས་པ་མཆོག་གསུམ་དུ་ངོ་སྤྲད་པ་ནི། ཀློང་དྲུག་པ་ལས།
སངས་རྒྱས་ཆོས་དང་དགེ་འདུན་དང༌། །ཡེ་རྫོགས་རང་གི་ལུས་ལ་
གནས། །ཞེས་ པས། སེམས་ སྤྲོས་ པ་ དང་ བྲལ་ བ་ མ་ འཁྲུལ་ པ་
གཞིའི་སངས་རྒྱས། བརྗོད་ཚིག་ཡི་གེ་དང་བྲལ་བས་གཉིས་མེད་
དོན་དམ་གྱི་དམ་ཆོས། རང་ལུས་གཡོ་འགུལ་དང་བྲལ་བ་སྐྱེ་མེད་
སྙིང་པོའི་དགེ་འདུན་ཏེ། ཡེ་ནས་རང་ལ་ལྷུན་གྲུབ་ཏུ་གནས་པའོ། །
ཞེས་གསུངས་སོ། །གསུམ་པ་ལྔ་ཚན་བདུན་དུ་ངོ་སྤྲད་པ་ནི། རིག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པ་རང་གྲོལ་ལས། །སྐུ་ལྔ་དང་ནི་ཡེ་ཤེས་ལྔ། །རིགས་ལྔ་འོད་ལྔ་
རླུང་ནི་ལྔ། །ཤེས་རབ་ལྔ་ལ་སོགས་པར་གནས། །ཞེས་པས་དང་པོ་
སྐུ་ལྔར་ངོ་སྤྲད་པ་ནི། ཀློང་གསལ་ལས། རང་རིག་རིག་རྩལ་སྐུ་
ལྔར་ཤར། །རྣམ་སྣང་མི་བསྐྱོད་རིན་ཆེན་འབྱུང་། །སྣང་མཐའ་དོན་
ཡོད་གྲུབ་པ་ཤར། །ཞེས་པས། གནད་ཀྱི་མཐོང་བའི་རིག་པ་རྡོ་རྗེ་
ལུ་གུ་རྒྱུད་སྐུ་དང་ཡེ་ཤེས་ཀྱི་རང་མདངས། འོད་དང་ཐིག་ལེར་སྣང་
པ་འདི་རང་འོད་གསལ་དུ་སྣང་བས་རྣམ་སྣང་གི་སྐུ། འོད་གསལ་
འགྱུར་བ་མེད་པ་མི་བསྐྱོད་རྡོ་རྗེའི་སྐུ། དེ་ཉིད་འཕེལ་དང་བཅས་པ་
རིན་ཆེན་འབྱུང་ལྡན་གྱི་སྐུ། སྣང་ལ་ཚད་མེད་པས་སྣང་བ་མཐའ་
ཡས་ཀྱི་སྐུ། འོད་ལྔ་ལྷུན་གྲུབ་ཏུ་ཤར་བ་དོན་ཡོད་གྲུབ་པའི་སྐུ་དང་
ལྔ་སྟེ་གཞི། ཡུལ་སྣང་གཟུང་འཛིན་དང་བྲལ་བ་སྟོང་གསལ་དུ་སྒོམ་
པ་ལམ། རིགས་ལྔ་སོ་སོའི་སྐུར་གསལ་དུས་འབྲས་བུའོ། ། ། །
གཉིས་པ་ཡེ་ཤེས་ལྔར་ངོ་སྤྱད་པ་ནི། ཐལ་འགྱུར་ལས། མེ་
ལོང་མཉམ་ཉིད་སོ་སོར་རྟོགས། །བྱ་གྲུབ་ཆོས་དབྱིངས་ཡེ་ཤེས་
སོ། །ཞེས་སོ། །འོད་གསལ་དེ་ཉིད་དྲི་མ་མེད་ཅིང་སྐུའི་འཆར་གཞི་
བྱེད་པས་མེ་ལོང་ཡེ་ཤེས། དེ་ཉིད་དབྱེར་མེད་པས་མཉམ་ཉིད་ཡེ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཤེས། དེ་ལ་བློའི་བྱེ་བྲག་སོ་སོར་འཆར་བས་སོར་རྟོགས་ཡེ་ཤེས།
དེ་ཉིད་མ་བཙལ་ལྷུན་གྱིས་གྲུབ་པས་བྱ་གྲུབ་ཡེ་ཤེས། དེ་ཐམས་
ཅད་ཡེ་སྟོང་རྩ་བ་དང་བྲལ་པས་ཆོས་དབྱིངས་ཡེ་ཤེས་ཏེ་གཞི། དེ་
ཉིད་ལ་སལ་ལེ་སིང་ངེ་སྒོམ་པ་ལམ། དེ་མཐར་ཕྱིན་ནས་སྣང་སྲིད་
འོད་གསལ་དུ་ཤར་བ་འབྲས་བུའོ། །
གསུམ་པ་རིགས་ལྔར་ངོ་སྤྲད་པ་ནི། རང་ཤར་ལས། དེ་བཞིན་
གཤེགས་པའི་རིགས་དང་ནི། །རྡོ་རྗེའི་རིགས་དང་རིན་ཆེན་རིགས།།
པདྨའི་རིགས་དང་ལས་ཀྱི་རིགས། །ཞེས་པས། འོད་ཁྱིམ་གྱི་སྣང་བ་
དེ། དེ་བཞིན་གཤེགས་པའི་རིགས། དེ་ཉིད་འོད་གསལ་གཞན་དུ་
འཕོ་འགྱུར་མེད་པས་རྡོ་རྗེའི་རིགས། ཡོན་ཏན་འབྱུང་བས་རིན་པོ་
ཆེའི་རིགས། སྐྱོན་གྱིས་མ་གོས་པས་པདྨའི་རིགས། དེ་ཉིད་གོམས་
ན་ལྷག་མེད་འགྲུབ་པས་ལས་ཀྱི་རིགས་ཏེ་གཞི། དེའི་ངང་ལ་ཡེ་རེ་
ཝ་ ལེ་སེང་ངེ་བསྒོམ་པ་ ལམ། མཐར་ ཕྱིན་ནས་ ཕྱིར་མི་ལྡོག་པ་
འབྲས་བུའོ། །
བཞི་པ་འོད་ལྔར་ངོ་སྤྲད་པ་ནི། ཀློང་གསལ་ལས། རིག་པའི་
ཡོན་ཏན་འོད་ལྔར་གསལ། །ཞེས་པས། འོད་གསལ་དེ་ཉིད་དྲི་མ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མེད་པས་དཀར་པོ། ཡོན་ཏན་རྫོགས་པས་སེར་པོ། མ་བཙལ་སྣང་
བས་དམར་པོ། བྱ་རྩོལ་རྫོགས་པས་ལྗང་གུ། མི་འགྱུར་བརྟན་པས་
མཐིང་ཀ་སྟེ་གཞི། དེ་ཉིད་སྒོམ་པ་ལམ། མཐར་ཕྱིན་པས་འབྲས་
བུའོ། །
ལྔ་པ་རླུང་ལྔ་ངོ་སྤྲད་པ་ནི། རང་ཤར་ལས། རིག་པ་རླུང་ལྔའི་
རང་བཞིན་དུ། །སེམས་ཅན་ཀུན་ལ་གནས་པའོ། །ཞེས་པས། འོད་
གསལ་གྱི་སྣང་བ་དེ་ཉིད་ཡེ་ཤེས་ཀྱི་དྲོད་དང་མ་བྲལ་བས་མེ་དང་
མཉམ་པའི་རླུང༌། འཁོར་འདས་ཀྱི་སྲོག་ཡིན་པས་སྲོག་འཛིན་པའི་
རླུང༌། དེ་ཉིད་གོམས་པས་འཁོར་འདས་སོ་སོར་འབྱེད་པས་དྭངས་
སྙིགས་འབྱེད་པའི་རླུང༌། དག་མ་དག་ཀུན་ལ་འོད་ལྔ་དང་ཡེ་ཤེས་
དེས་ཁྱབ་པས་ཁྱབ་བྱེད་ཀྱི་རླུང༌། འཁོར་བའི་སྲོག་བཅད་ནས་མྱ་
ངན་ལས་འདས་པའི་སར་བསྐྱལ་བས། སྙིང་རྗེ་མེད་པ་བསྐལ་པ་
ལས་ཀྱི་རླུང་སྟེ་གཞི། དེ་ཉིད་སྒོམ་པ་ལམ། དེ་མཐར་ཕྱིན་པ་འབྲས་
བུའོ། །
1: དྲུག་པ་ཤེས་རབ་ལྔར་ངོ་སྤྲད་པ་ནི། རང་ཤར་ལས། དེ་
ཡང་རིག་པའི་ངོ་བོ་ལ། །ཤེས་རབ་རྣམ་པ་ལྔ་དང་ལྡན། །ཞེས་པས།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འོད་གསལ་རྟོགས་མ་རྟོགས་ལས་འཁོར་འདས་གཉིས་སུ་འབྱེད་
པས་འབྱེད་པའི་ཤེས་རབ། ཡེ་ཤེས་སུ་སྡུད་པས་སྡུད་པའི་ཤེས་རབ།
ཀུན་ལ་ཁྱབ་པས་ཁྱབ་བྱེད་ཀྱི་ཤེས་རབ། འོད་གསལ་འགྲོ་འོང་དང་
བཅས་སྤྱོད་པས་སྤྱོད་པའི་ཤེས་རབ། དེ་ཉིད་ཀྱིས་འཁོར་བ་ལས་
སྒྲོལ་པས་སྒྲོལ་བྱེད་ཀྱི་ཤེས་རབ་སྟེ་གཞི། དེ་ཉིད་སྒོམ་པ་ལམ།
མཐར་ཕྱིན་པ་འབྲས་བུའོ། །
བདུན་པ་མཁའ་འགྲོ་ལྔར་ངོ་སྤྱད་པ་ནི། ཀློང་གསལ་ལས།
སྟོང་གསལ་རིག་པའི་ཡེ་ཤེས་ཏེ། །མཁའ་འགྲོ་རྣམ་པ་ལྔར་གནས་
སོ། །ཞེས་ པས། འོད་ གསལ་ མཐིང་ ག་ སངས་ རྒྱས་ མཁའ་ འགྲོ།
དཀར་པོ་རྡོ་རྗེ་མཁའ་འགྲོ། སེར་པོ་རིན་ཆེན་མཁའ་འགྲོ། དམར་
པོ་པདྨ་མཁའ་འགྲོ། ལྗང་གུ་ལས་ཀྱི་མཁའ་འགྲོ་སྟེ་གཞི། དེ་ཉིད་
སྒོམ་པ་ལམ། མཐར་ཕྱིན་པ་འབྲས་བུའོ། །མདོར་ན་དབྱིངས་སྟོང་
གསལ་འདུས་མ་བྱས་པ་ཤེས་རབ་ཡིན་ལ། ཀ་དག་རྣམ་པར་དག་
པ་རིག་པའི་རང་བཞིན་འོད་གསལ་ཆེན་པོ་ཐབས་ཏེ། ལྷུན་གྲུབ་ཀྱི་
ངོ་བོ་སྣང་སྟོང་འདུ་འབྲལ་མེད་པ་ཡིན་ཏེ། ནོར་བུ་འཕྲ་བཀོད་ལས།
དབྱིངས་ཀྱི་རང་བཞིན་ཤེས་རབ་སྐུ། །རིག་པའི་རང་བཞིན་ཐབས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཀྱི་སྐུ། །འདུ་འབྲལ་མེད་པའི་ཚུལ་དུ་གནས། །ཞེས་སོ། །འདི་ལྟར་
སྣང་ དུས་ ཀྱི་ སྣང་ སྟོང་ གཟུགས་ ཀྱི་ཆ་ ཐམས་ ཅད། ཁམས་ བདེ་
གཤེགས་སྙིང་པོའི་རང་གདངས་ཡེ་ཤེས་ཀྱི་སྣང་བ་ཡིན་ཏེ། ངོ་བོ་
ཀ་དག་ཁྲེགས་ཆོད་ཀྱི་གནས་ལུགས་དེའི་རང་བཞིན་ཕྱི་གསལ་
ལྷུན་གྲུབ་ཀྱི་རང་གདངས་སྟེ། ཤེལ་གྱི་མདངས་ཕྱིར་སྣང་བའམ།
ཉི་མའི་སྙིང་པོ་ལས་ཟེར་འཕྲོས་པ་ལྟ་བུའོ། །དེའང་འདི་ཉིད་ཉམས་
སུ་ལེན་པ་ལ། གཞི་རང་ལུགས་སུ་སྐྱོང་དུས་རིག་པ་ཟད་ཀ་དེ་ངོས་
ཟིན་པ་ཙམ་གྱི་སྣང་སེམས་ཐམས་ཅད་རང་དག་ལ་གྲོལ། རྦད་ཆོད་
ལ་ཆོད་དེ་ཀ་དག་ཏུ་རང་ས་ཟིན་པའོ། །འདིའི་དུས་སུ་རྩ་ནང་དུ་
རླུང་རྒྱུ་བས་རྟོགས་པ་ཕྲ་མོ་ཤར་བ་འབྱུང་ཡང་། མངོན་སུམ་གྱི་དོན་
ལ་གནོད་པ་མེད་དེ། རྟོག་པ་དེ་ཉིད་རང་གིས་རང་ཚུགས་མི་ཐུབ་
པར་གྲོལ་ནས་སང་སང་འགྲོ་སྟེ། བྱ་སྲད་བུས་བཟུང་བ་འཕུར་བ་
ལྟར་ཡད་ཡུད་འཕྲོ་ཡང་། སྔར་བཞིན་ལུ་གུ་རྒྱུད་གཅིག་ལ་གཅིག་
མཐུད་དུ་ ཕྱལ་ བར་ཡེངས་པ་དེ་འདྲ་མེད་པས། ལས་ དང་ བག་
ཆགས་མི་སོག །འོད་གསལ་གྱི་བསྒོམ་པ་མི་འཇིགས་པས། ཅི་སྣང་
ཅི་ཤར་ཐམས་ཅད་ཆོས་སྐུའི་རང་བཞིན་ལས་མ་འདས་ཚེ། སྒོ་ལྔ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རང་ཡན་དུ་བཞག་ནས་འཆར་བཅུག་ནས་བསྒོམས་པས། ཕྱི་ནང་
བར་མེད་དུ་ཕྱལ་ཕྱལ་སོང་ནས་རིག་པ་ཟང་ཐལ་རྗེན་པའི་ཉམས་
འཆར་ རོ། །འགུལ་ བ་ དང་ འཕྲིག་ པ་ དང་ འགྲོ་འོང་ དང་ འཕེལ་
འགྲིབ་དང༌། ཕྱིའི་ཡུལ་ལ་སྣང་ནུས་པའི་ཆ་རྣམས་ནི། རྐྱེན་རླུང་
ལྔས་བྱེད་པ་སྟེ། ཉི་ཟེར་ཤེལ་ལ་ཕོག་པའི་ཚེས་འོད་འཆར་བའི་
རྐྱེན་ བྱེད་ པ་ བཞིན་ནོ། །དེའང་ གནད་ གསུམ་ གཅུན་ པས། གཡོ་
བྱེད་ཀྱི་ལས་རླུང་ནང་དུ་འཆིང་དུས་སེམས་སེམས་བྱུང་གི་རྟོག་པའི་
འཕྲོ་འདུ་ཆད་པ་དང༌། འོད་སྣང་འགུལ་འཕྲིག་མེད་པར་སྡོད་པ་ནི་
གནད་གཅིག་སྟེ་སེམས་ཀྱི་རྟ་དང་འོད་སྣང་འཆར་བའི་རྐྱེན་གཉིས་
རླུང་གཅིག་པུ་དེས་བྱེད་པ་སྟེ། དེ་རང་གནས་སུ་དུས་དེར་འཆིངས་
བའི་ཕྱིར་རོ། །མཐར་ཟད་པའི་དུས་སུ་རླུང་ལྔ་ནང་དབྱིངས་སུ་དག་
པས། དེས་རྒྱུ་རྐྱེན་བྱས་པའི་འཁྲུལ་སྣང་འཁྲུལ་རྟོག་ཏུ་སྣང་བ་
ཐམས་ཅད་དང༌། གཟིགས་སྣང་འོད་ ཀྱི་ཞིང་ཁམས་ཐམས་ཅད་
ཀྱང༌། ནང་དབྱིངས་ཀ་དག་ གི་ས་ལ་ རང་ཐིམ་སྟེ། ལྷུན་གྲུབ་ཀྱི་
འཆར་སྒོ་དབྱིངས་སུ་ཡལ་ནས། ལྷུན་གྲུབ་གཏིང་གསལ་ཕྲ་བའི་ཆ་
ཙམ་དུ་གནས་པ་ལས། དངོས་སྣང་དུ་གྲུབ་པ་མེད་པས་ཆོས་སྐུ་སྣང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མེད་རོ་གཅིག་ཏུ་བཞུགས་པ་ཞེས་བྱའོ། །དེས་ན་རླུང་ལྔ་གཡོ་རྩོལ་
ཟད་པས་དབྱིངས་ནས་ནམ་ཡང་མི་འཁྲུལ་པའི་ ཕྱིར། གཞི་ཉིད་
འབྲས་བུར་སྨིན་པ་རིག་པས་རང་ས་ཟིན་པ་ཞེས་བྱའོ། །དེའང་ཐོད་
རྒལ་གྱི་སྣང་བ་འདི་དང་པོ་འཆར་དགོས། སྒོམ་དུས་མ་ཞེན་དགོས།
ཕྱིས་ཟད་དགོས་ཏེ་རིག་པ་རླུང་དང་སྦྲགས་ནས་རང་ས་ཟིན་དགོས་
པའི་ཕྱིར་རོ། །རླུང་གི་ཆ་དག་དགོས། རིག་གདངས་ཀྱི་ཆ་འཕེལ་བ་
ལས་སླར་ནང་དབྱིངས་སུ་ཟད་དགོས་པའི་ཕྱིར་རོ། །དེས་ན་ཆོས་
འདི་ལ་ཞུགས་པ་རྣམས་ཀྱིས་རྟོགས་དཀའ་བ་འདི་ཁོ་ན་ཡིན་པས།
སྐལ་བ་དང་ལྡན་པ་རྣམས་ཀྱིས་རྟོགས་པར་འཚལ་ལོ། །དཀའ་བའི་
གནས་འདི་གལ་ཆེ་བར་ཡོད་པས་རྒྱས་པར་བཀྲོལ་ནས་གསལ་
པོར་ངོ་སྤྲོད་པ་གནད་དེ། ཞག་གྲངས་ལྔའམ་གང་ཡང་རུང་བར་
བྱའོ། །
༈ བཞི་པ་ཉམས་ལེན་གྱི་གནད་འགག་བསྟན་པ་ལ་གསུམ་སྟེ།
ཉམས་སུ་ལེན་ཚུལ་གྱི་གནད་སྤྱིར་བསྟན། བཞག་ཐབས་བཞི་བྱེ་
བྲག་ཏུ་བཤད། རྣལ་འབྱོར་བཞིའི་རང་ཐོག་ཏུ་དབབ་པའོ། །དེ་ལ་
དང་པོ་ནི། རང་བྱུང་གི་ཡེ་ཤེས་ཀུན་ལ་ཁྱབ་ཀྱང་གནད་ཀྱིས་ཉམས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སུ་མ་བླངས་ན། མངོན་དུ་མི་འགྱུར་བ་སྟེ། ཕྱི་ནང་གི་དོན་གནད་
ཐོག་ཏུ་འབེབ་པར་བྱེད་པ་ལས། ལུས་འཁྲུལ་འཁོར་གྱིས་གཅུན།
སེམས་རིག་པས་གཅུན། རིག་པ་ལྟ་སྟངས་ཀྱིས་གཅུན། ལྟ་སྟངས་
མིག་གིས་གཅུན་པ་གནད་ཡིན། ཐིག་ལེ་དལ་བ་དང་འཕེལ་ཆེ་བའི་
གནད་དུ། དུས་ཀུན་ཏུ་ལུས་ངག་ཡིད་གསུམ་ཤིན་ཏུ་དལ་བ་དང༌།
ཡིད་ཁྲེགས་ཆོད་ཀ་དག་གི་ངང་དུ་འཇོག་པ་གནད་ཆེ་བ་དང༌། བླ་
མ་དང་མཆེད་གྲོགས་ལས་རྒྱ་རྣམས་ལ་དམ་ཚིག་གི་སེལ་མེད་པ་
དང༌། རང་གི་དྭངས་མ་མ་ཉམས་ཤིང་འཕེལ་བ་དང་། དམ་ཉམས་
ལ་སོགས་པའི་ཉམས་ གྲིབ་དང༌། དཀོར་ཟས་དང་གནས་ཉམས་
གྲིབ་ཅན་དང༌། འདུ་འཛི་གཡེང་བ་རྣམས་སྤང་བ་ནི་འོད་གསལ་
འཕེལ་བའི་གནད་དུ་ཆེའོ། །བློ་བཀྲ་ཡས་དང་འདུག་མི་ཚུགས་པས་
ཀྱང་ལུག་རྒྱུད་མི་ཟིན་ཞིང་མི་འཕེལ་བས་ལུས་ངག་རླུང་སེམས་
ཐམས་ཅད་ཤིན་ཏུ་དལ་ཞིང་། གཞི་ཁྲེགས་ཆོད་བློ་འདས་ཀྱི་ངང་
དང་མ་བྲལ་བ་ནི་ཤིན་ཏུ་གནད་ཆེའོ། །དེ་ལྟར་གོང་གི་གནད་དེ་
རྣམས་ལ་བརྟེན་ནས་ལུས་འདུག་སྟངས་ཀྱི་གནད་ལ་བསླབ་པ་ནི།
མངོན་སུམ་ གྱི་སྐབས་ སུ་ རྒྱུན་དུ་གཙོ་བོ་སྐུ་ གསུམ་ གྱི་བཞུགས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྟངས་ལ་བསླབས་ཤིང་འཁོར་གྱི་འདུག་སྟངས་ཞར་ལ་ངལ་གསོའི་
རྟེན་ཙམ་དུ་བྱ་བ་དང༌། གོང་འཕེལ་ཡན་ནས་རང་སྣང་གི་ཡེ་ཤེས་
ལས་སུ་རུང་བའི་ཚེ། གཙོ་བོའི་འདུག་སྟངས་ཞར་ལ་བྱ་ཞིང༌། གཞི་
ཆེར་ འཁོར་ གྱི་འདུག་ སྟངས་ ཀྱིས་ ཉམས་ རྩལ་སྦྱོང་ བས་ བོགས་
ཆེའོ། །མཆོག་ཏུ་ཟེར་གཉིས་ཀྱི་དུས་སུ་མངོན་སུམ་དུ་གོང་འཕེལ་
གང་གི་ཚེ་ཡང༌། སྐུ་གསུམ་གྱི་བཞུགས་སྟངས་དང༌། ཁྱད་པར་དུ་
གན་རྐྱལ་དུ་ཉལ་ཏེ། རྐང་པ་གཉིས་ཤད་ཀྱི་བརྐྱངས་ནས་བརྟན་པོ་
གཅིག་ལ་གཏད། ལག་པ་གཉིས་མགོའི་ཞབས་སུ་སོར་མོ་བསྣོལ་
ནས་སྐྱོར་ཏེ། མིག་གཉིས་ རབ་ཏུ་ཟིམ་པས་ འབེན་ གྱི་ཕྱོགས་ སུ་
གཏད་ནས། དབྱིངས་རིག་ལྔ་ལྡན་ཆེར་འཕེལ་བ་དང་རང་མདུན་དུ་
ཁྲིད་དེ་བསྒོམ་པ་གནད་དོ། །དེའང་ལས་དང་པོ་པས་ནི་དབྱིངས་
རིག་མིག་གི་རྫི་མའི་རྒྱུད་ལ་བརྟེན་ནས་འཛིན་པ་ལ་བསླབས་པ་ནི་
སྔར་ལྟར་ལ། རྗེས་ནས་དབྱིངས་རིག་སྨིན་མཚམས་དང་བྲལ་ནས་
གར་ཁྲིད་སར་དབྱིངས་རིག་ལྔ་ལྡན་དུ་འཆར་བ་དང༌། སྐྱེས་པའི་
མིག་ གཡས་ དང༌། བུད་མེད་ ཀྱི་གཡོན་ནས་ ཁྲིད་དེ་ སྔ་དྲོ་ཤར་
ཕྱོགས། །གུང་ལ་ལྷོ་ཕྱོགས། ཕྱི་དྲོ་ལ་ནུབ་ཕྱོགས། ཕྱི་དྲོ་ཕྱེད་ནས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བྱང་ཕྱོགས་སུ་དལ་གྱིས་ཁྲིད་ནས་རང་བབས་སུ་བཞག་སྟེ། དེའི་
ནང་རོལ་དུ་ལུ་གུ་རྒྱུད་མ་འགུལ་བར་བཞག་ནས། གཏད་ས་གཅིག་
དེ་ལས་མ་འཆུགས་པར་བྱ་བ་གནད་དུ་ཆེའོ། །རེས་གར་ལྟ་རེས་
གར་ལྟ་བྱས་ན་དབྱིངས་སྣང་ལ་འཆར་ཡུལ་མེད་དོ། །བར་དུ་ཆད་
ན་ཡང་འབེན་ལ་གཏད་དེ་དལ་བུས་ཕྱོགས་བཞིར་ཁྲིད་ལུགས་སྔ་
མ་བཞིན་བྱའོ། །དེ་ལྟར་ཁྲིད་པ་ལ་བསླབས་ཚེ་ལྔ་ལྡན་ཡལ་བ་
དང་འོད་དཀར་པོ་ཤས་ཆེ་ པའི་སྐབས་རྣམས་སུ། མེ་ཤེལ་སྒྲིབ་
གཡོགས་དང་བྲལ་བ་ཉི་ཟེར་དུ་བཟུང་བ་ལ་འབེན་བྱས་ནས་མ་
ཡེངས་པར་བལྟས་པས་འོད་ལྔ་ལྡན་དུ་འཆར་རོ། །དེ་ནས་མིག་མ་
འགུལ་བར་དལ་བུའི་ཕྱོགས་རྣམས་སུ་ཕར་ཕར་ཇེ་རིང་ལ་ཁྲིད་ནས་
བསྒོམ་ཚུལ་གོང་བཞིན་བྱའོ། །མཚན་མོ་ཟླ་ཟེར་གྱི་དུས་ཆུ་ཤེལ་དྲི་
མ་དང་བྲལ་བ་ལ་སྔ་མ་བཞིན་བལྟས་པས་འོད་ཟང་ཟིང་དང་ལང་
ལིང་དུ་འཆར་རོ། །དེ་ནས་དལ་གྱིས་གཡས་གཡོན་དང་སྟེང་འོག་ཏུ་
བལྟས་ནས་ཕར་ཕར་ཇེ་རིང་དུ་ཁྲིད་པ་ལ་བསླབ་བོ། །སྐབས་སུ་
མར་མེ་ལ་བསླབ་དུས། འདུག་སྟངས་དྲང་སྲོང་དུ་བྱས་ནས། སྣང་
གསལ་གྱི་མར་མེ་ཚེ་ལམ་མེ་བ་སྦྱར་ནས་སེར་བུས་མི་བསྐྱོད་པའི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སར་བཞག་པ་ལ་འབེན་བྱ་སྟེ། བལྟ་ལུགས་སྤྱིར་སྔར་དང་འདྲ་བ་ལ།
ཁྱད་པར་དུ་སྟེང་དུ་ཁྲུ་གང་ཙམ་དུ་ཁྲིད་དེ། དེ་ནས་གཡས་གཡོན་
དང་སྟེང་དུ་ཁྲིད་ནས་བལྟའོ། །གཞན་ཡང་མེ་ལོང་དང་ཤེལ་རྡོ་དང༌།
འཁར་ ཕོར་ཆུས་བཀང་བ་དང་ཁང་བའི་གློ་ཀར་རྣམས་ཀྱི་འོད་
མདངས་ལ་བརྟེན་ནས་ཁྲིད་པའི་ཐབས་ལ་བསླབས་པ་དང༌། དེ་
རྣམས་ཆོས་མཐུན་པའི་འོད་དཀར་སེར་དམར་པོ་ལ་སོགས་ཀྱིས་
གཞན་གང་འཐད་ལ་དམིགས་རྟེན་དུ་བྱས་ནས་བལྟ་ཞིང་ཁྲིད་པ་ལ་
བསླབས་ པའང་ གནད་ གལ་པོ་ཆེར་གསུངས་པར་ སྣང་ངོ༌། །དེ་
རྣམས་གང་ལ་སློབ་ཀྱང་ལུ་གུ་རྒྱུད་དང་མ་བྲལ་བར་བྱེད་པ་ནི་གལ་
པོ་ཆེ་གནད་ཀྱི་གདམས་པའོ། །དེ་ལྟར་དད་བརྩོན་དྲག་པོས་ཉམས་
སུ་བླངས་པས་ཚོད་གཅིག་ནས་རྟེན་ལ་བསླབ་མི་དགོས་པར་འགྱུར་
ཞིང་། མིག་གི་དབང་པོ་གང་དུ་གཏད་ཀྱང་དབྱིངས་རིག་གི་སྣང་བ་
བཀྲ་མེ་རེ་ འཆར་ རོ། །འདི་དུས་ གཟིགས་ སྟངས་ གསུམ་ སོགས་
ཀྱིས་གཡས་གཡོན་དང་སྟེང་འོག་ཏུ་ཁྲིད་ཅིང་ཉམས་སུ་བླངས་པས།
སྣང་བ་ཆོས་སྐུར་གྲོལ་བའི་ཉམས་རྟོགས་རང་བྱུང་དུ་འཆར་རོ། །
ཉོན་མོངས་པ་ལ་སོགས་པའི་སྐྱོན་གྱིས་མི་གནོད། འདི་དུས་ཉིན་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
མཚན་གྱི་སྣང་བ་ནུབ་སྟེ། ཉིན་མེད་མཚན་མེད་གང་ལ་བལྟས་ཀྱང་
དབྱིངས་ རིག་ཏུ་སྣང་བར་འགྱུར་རོ། །དེའང་ཉི་མ་སོགས་འབེན་
རྣམས་ལ་བལྟ་མ་ཤེས་ན། འོད་ལྡིང་ལྡིང་ ཕྲུག་ ཕྲིག་ལྟེམ་ལྡེམ་ལ་
སོགས་ཀྱི་གོང་ནས་ལུ་གུ་རྒྱུད་མི་ཟིན་ཞིང༌། རིག་པ་བཀྲ་ཡས་ཟི་
ལོང་དང༌། སྣང་བ་ཡུལ་ཕྱིར་འབྲངས་པ་ལ་སོགས་འབྱུང་ཉེན་ཡོད་
པས་གནད་ནས་ཟིན་པ་ཁག་ཆེ་ལ། གཞན་ཡང་བལྟ་མ་ཤེས་ན་ཉི་
མས་མིག་ཚིག་དམར་པོར་སོང་བ་དང༌། ཟླ་བའི་རླུང་ཟེར་གྱིས་ཆུས་
གང་བ་དང༌། མར་མེའི་མདངས་ཀྱི་སྐྱ་ཧྲིབ་ཏུ་འགྲིབ་པ་ལ་སོགས་
འབྱུང་ཉེ་བས། སྐལ་ཆད་མིའི་ལུས་ལ་དུད་འགྲོའི་རྣམ་ཤེས་ཅན་དུ་
མ་སོང་བ་གནད་དོ། །དེ་ཡང་ཉིན་མོ་སུརླ་ལ་བལྟ་དུས། སྐབས་སུ་
སིང་རས་སྣམ་གང་འཛོམ། མཆན། རས་ དམར་ནག་ གམ་ རྒྱ་ ཁ་ ལྟ་ བུས་
བཀབ་པས་འཕེལ་ཆེ་བ་དང་འབྱུང་བ་ཆ་སྙོམས་པར་འགྱུར་རོ། །
ཟླ་བ་ལ་བལྟ་དུས་མིག་གི་མ་བཤུས་ལ་བྱ་ནག་མའི་སྒོང་རྩི་སེར་པོ་
བྱུགས་ན་འཕེལ་ཆེའོ། །མར་མེ་ལ་བལྟ་དུས་མིག་ལ་ག་བུར་དང་
ཙནྡན་གྱི་ཆུས་བྱུགས་པས་ཤེད་མེད་ཚག་པོར་མི་འགྱུར་རོ། །གནད་
གཞན་ཡང་ཁ་དོག་གི་བྱེ་བྲག་ལ། དམར་ཤས་ཆེ་བར་མཐོང་ན་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མིག་ཐུར་དུ་མནན་པ་གནད་ཡིན་ནོ། །སེར་ཤས་ཆེ་ན་གྱེན་དུ་
བཟློག་པ་གནད་ཡིན་ནོ། །ལྗང་ཤས་ཆེ་ན་གཡོན་དུ་དྲིལ་བ་གནད་
ཡིན་ནོ། །མཐིང་ཤས་ཆེ་ན་དབུས་ སུ་ དྲིལ་ བ་ གནད་ ཡིན་ནོ། །
འདྲིལ་བ་དང་དཀར་ཤས་ཆེ་ན་གཡས་སུ་མནན་པ་གནད་ཡིན་
ནོ། །དང་པོ་ཤས་ཆེ་ཆུང་མ་མཐོང་ནའང་ཐུར་ལ་མནན་པ་གནད་
ཡིན་ནོ། །ཁ་དོག་ལྔ་ལྡན་དུ་གསལ་ནས་གཟིགས་སྟངས་གང་ཡིན་
དེ་ལས་མི་འགྱུར་བ་གནད་ཡིན་ནོ། །དབྱིངས་ཀྱི་སྣང་བའང༌། དང་
པོ་ཐིག་ལེའི་སྣང་བ་མ་མཐོང་ན་མིག་གཉིས་མཉམ་པར་བལྟ་བ་
གནད་ཡིན་ནོ། །རྩིབ་ཤར་དུ་གྱུར་ན་མདུན་དུ་དྲིལ་ནས་བལྟ་བ་
གནད་ཡིན་ནོ། །གྱེན་འགྲེང་དུས་ན་ཡང་རང་མདུན་དུ་ཕབ་སྟེ་ཅུང་
ཟད་ གཡས་ གཡོན་ དུ་ ཁྲིད་ པ་ གནད་ ཡིན་ནོ། །དབྱིབས་ ཀྱི་རྣམ་
པའང་། གྲུ་གསུམ་དུ་མཐོང་ན་ཐུར་དུ་ཕབ་ནས་བལྟ་བ་གནད་ཡིན་
ནོ། །གྲུ་བཞིར་མཐོང་ན་གཡས་ སུ་དྲིལ་ནས་བལྟ་བ་གནད་ཡིན་
ནོ། །བཟླུམ་པོར་མཐོང་ན་གཡོན་དུ་གཅུན་པ་གནད་ཡིན་ནོ། །ཟླ་
གམ་དང་མདུང་རྩེར་མཐོང་ན་སྟེང་དུ་བལྟ་བ་གནད་ཡིན་ནོ། །ཡེ་
ཤེས་ལྔའི་དབྱིབས་གཙོ་འཁོར་ལ་སོགས་པར་གསལ་ན། དེ་ཉིད་མི་
ཉ2



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འགྱུར་བར་བལྟ་བ་གནད་ཡིན་ནོ། །ཡར་རིག་པ་སྐྱོང་བའི་གནད་དུ་
རླུང་ཁོ་ན་གལ་ཆེ་བར་གསུངས་ཏེ། དེ་ལ་འཕངས་པ། བཟུང་བ།
དགུག་པ། བསྐྱིལ་བ་དང་བཞི་ལས། འཕངས་པ་ནི་ཕྱིར་དལ་བུས་
ཇི་ཙམ་འགྲོ་འདོད་དུ་འགྲོར་འཇུག་པའོ། །བཟུང་བ་ནི་དར་ཅིག་
ཕྱིར་སོང་བ་དེ་ནང་དུ་མི་བཏང་བར་དེའི་ངང་ལ་ཐུབ་ཚད་བཟུང་ངོ༌།།
དགུག་པ་ནི། དེ་ནས་དལ་བུས་ནང་དུ་འཇུག་པའོ། །བསྐྱིལ་བ་རང་
བབས་སུ་ཇི་ཙམ་ནང་དུ་གནས་ནས་འཇོག་པའོ། །སེམས་ཀྱི་རྟ་རླུང་
ཡིན་པས། རླུང་ཟིན་དུས་སེམས་ཟིན་ལ། རླུང་ཕྱིར་དངོས་སུ་བཟུང་
བས། ནང་དུ་ཤུགས་ ལས་ ཟིན་པ་ནི་ངོ་མཚར་ བའི་ གནད་དོ། །
དེའང་དལ་བ་ཁོ་ན་གཅེས་ཏེ། ཆེད་དུ་རྩོལ་བ་ཐམས་ཅད་གེགས་
སུ་འགྱུར་ལ། རྩོལ་མེད་རང་འགྲོས་ལ་གེགས་སུ་འབྱུང་མི་སྲིད་
དོ། །ཐ་མལ་རང་འགྲོས་སུ་འགྱུ་བ་ལ་གེགས་མེད་པ་བཞིན་ནོ། །
ཡོན་ཏན་ཡོད་པ་དལ་བའི་གནད་ཤེས་པ་ལས་བྱུང་བའོ། །དེ་ཡང་
སྣང་བའི་འཕེལ་དང་ཟད་པ་ཐམས་ཅད་རླུང་ལ་རག་པའི་ཕྱིར་ཏེ།
རླུང་ དང་ པོར་ ཟིན་ པས་ སྣང་ བའི་ འོད་ གསལ་ འཕེལ་ ལོ། །རླུང་
མཐར་དག་ཅིང་ཟད་པས་འོད་གསལ་ཕྱིར་བསྐྱེད་པའི་རྟ་དང་བྲལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཏེ། ནང་དུ་ཐིམ་པས་ཟད་པའོ། །གནད་འདི་ནི་ཤིན་ཏུ་གལ་ཆེ་བར་
ཡོད་པས་མཁས་པ་རྣམས་ཀྱི་ཤེས་པར་བྱའོ། །ཉམས་སྣང་འཕེལ་
ནས་ཟད་པར་བྱེད་པ་ལ། རླུང་རོ་ནང་དུ་མི་བསྐྱིལ་བར་ཕྱིར་ཤུགས་
དང་བཅས་པས་འཕངས་ཤིང༌། སྐབས་སུ་ཧིག་ཅེས་པས་ཁྲོ་འཛུམ་
དང་བཅས་པས་ཁ་ཅུང་ཟད་གདངས་པ་གནད་ཡིན་ནོ། །དེར་ཡང་
མ་ཟད། ལས་ ཀྱི་རླུང་ཟད་པར་བྱེད་པའི་ཐབས་ལ། རླུང་ནང་དུ་
འགེངས་པའི་ཚེ་དལ་ཞིང་རིང་བ་ལ། ཕྱིར་འབྱིན་པའི་ཚེ་རབ་ཏུ་
དབྱུང་ནས་ཧུར་སྒྲ་དང་བཅས་ཏེ་འཕེན་པ་གནད་ཡིན་ནོ། །དད་པ་
དང་ཏིང་ངེ་འཛིན་ལ་སོགས་བཟང་པོ་སྐྱེ་དུས་ནང་དུ་བཟུང་བས།
ཡོན་ཏན་གོང་འཕེལ་དུ་འགྲུབ་སྟེ་གནད་ཀྱི་མན་ངག་གོ། །ཡང་
ཤེས་པ་བྱིང་རྨུགས་སུ་གྱུར་ན། ཉི་གྲིབ་མཚམས་སུ་འདུག་སྟེ་རིག་
པ་ཧུར་བཏོན་ནས་གཟིགས་སྟངས་རྒྱང་བསྐྱེད་བལྟའོ། །དེས་མ་
སེལ་ན་སྐབས་སུ་ཆུ་གྲང་མོས་གདོང་བ་དག་པར་བཀྲུ་བ་དང༌།
རླུང་གྱེན་དུ་དྲངས་ནས་ཧ་དྲག་པོས་ཕྱིར་དབྱུང་སྟེ། ཕྱིར་འཛིན་ཅི་
ནུས་མང་དུ་བྱ་བ་ཤིན་ཏུ་གཅེས་སོ། །ལར་ཕྱོགས་མཐོ་ལ་གནམ་རྒྱ་
ཡངས་པར་བསྒོམས་པས་སེལ་ལོ། །སེམས་འཕྲོ་ན་རླུང་དལ་བུས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ནང་དུ་བཟུང་སྟེ་ལྟེ་འོག་ཏུ་མནན་ལ་མིག་དབྱིངས་སྣང་ལ་གཏད་དེ།
རིག་པ་སྙིང་ཁར་ ཨཱདཀར་པོ་གསལ་ཞིང་འཚེར་ བ་ གཅིག་ལ་
གཏད་པས། ཤེས་པ་གསལ་སྟོང་འགག་མེད་དུ་འཆར་རོ། །ཡང་
ཤེས་པ་རྒོད་ན་སྒོ་གསུམ་ཆ་ནས་ཀློད་དེ། རླུང་ལྟེ་འོག་ཏུ་རྩོལ་བས་
མ་ཡིན་པར་ཤུགས་འབྱུང་གིས་མནན་པ་གནད་དོ། །ཁྱད་པར་དུ་
ཉོན་མོངས་པ་དྲག་པོ་སྐྱེས་པ་དང༌། སྙིང་མི་དགའ་ཞིང་ཚིག་པ་ཟ་
དུས་ ཧའི་སྒྲ་དང༌ བཅས་ པས་ ཕྱིར་ ལ་ ཕུད་ པས་ རང་ སངས་ ལ་
འགྲོའོ། །དེ་ལྟར་རླུང་གི་གནད་མེད་པར་བསྒོམས་ཀྱང་ཡེ་ཤེས་མྱུར་
དུ་ མི་ འཆར་ ཞིང༌། ཉམས་ སྣང་ གོང་ འཕེལ་ དུ་ མི་ འགྱུར་ བས།
གཞུང་ལྟར་རླུང་གནད་རྣམས་ཅུང་ཟད་ཀྱང་མ་འཆུགས་པར་བྱ་བ་
གལ་ཆེའོ། །འདི་དག་གི་སྐབས་ཐམས་ཅད་དུ་བླ་མར་མོས་གུས་ཁོ་
ན་གནད་དུ་ཆེ་བ་དང༌། རླུང་ལ་ཤིས་པའི་ཁ་ཟས་བརྟེན་པ་གཅེས་
སོ། །དེ་ལྟར་ཉམས་ སུ་ ལེན་ ཚུལ་ གྱི་གནད་འགག་ གལ་པོ་ཆེར་
གསུངས་པ་རྣམས་ནན་ཏན་ལ་བརྟེན་ནས། རང་གི་རྒྱུད་ཐོག་ཏུ་
དབབ་ཅིང་ལག་ཏུ་བླང་བ་ལ་མཁས་པར་བྱའོ། ། །
༈ གཉིས་པ་བཞག་ཐབས་བཞི་བྱེ་བྲག་ཏུ་བཤད་པ་ནི། ནོར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བུ་འཕྲ་བཀོད་ལས། རི་བོ་ཅོག་བཞག་ལྟ་བའི་ཚད། །རྒྱ་མཚོ་ཅོག་
བཞག་བསྒོམ་པའི་ཚད། །སྣང་བ་ཅོག་བཞག་སྤྱོད་པའི་ཚད། །རིག་
པ་ཅོག་བཞག་འབྲས་བུའི་ཚད། །ཚད་བཞི་ལྡན་པའི་རྣལ་འབྱོར་
དེས། །ངེས་པའི་དོན་དུ་བློ་འདྲེས་པའོ། །ཞེས་སོ། །འདི་ལ་བཞི་སྟེ།
དང་པོ་རི་བོ་ཅོག་བཞག་ནི། དབྱིངས་རིག་གཉིས་འདུ་འབྲལ་མེད་
པའི་དགོངས་པ་འཕོ་འགྱུར་མེད་པར་ས་ལེ་ཧྲིག་གེར་བཞག་པའོ། །
གཉིས་པ་རྒྱ་མཚོ་ཅོག་བཞག་ནི། མིག་ཆུའི་རྒྱ་མཚོར་སྟོང་གཟུགས་
གཟའ་ སྐར་ གྱི་ གཟུགས་བརྙན་ ལྟར་ ཤར་ བའི་ ཚེ། དགག་ སྒྲུབ་
ཆགས་ཞེན་དུ་འཛིན་པའི་རྦ་རླབས་མེད་པར་ཤེས་པ་དང་སེམས་སྤྲོ་
བསྡུ་མེད་པར་ཉམས་སུ་ལེན་པ་ནི་ཆོས་ཉིད་ཟབ་མོ་གཏིང་དཔག་
དཀའ་བའི་རྒྱ་མཚོར་ནུབ་པ་མེད་པའི་རྒྱལ་མཚན་གྱི་རྩེ་མོའི་ལྟ་བ་
ཞེས་བྱའོ། །གསུམ་པ་རིག་པ་ཅོག་བཞག་ནི། མིག་ཡུད་ཙམ་མནན་
ནས་ཟུར་ལ་བལྟས་པས་དབྱིངས་སྣང་ཤར་བ་ལུ་གུ་རྒྱུད་བཙོན་དུ་
འཛིན་ པའོ། །བཞི་ པ་ སྣང་ བ་ཅོག་ བཞག་ནི། ཡེ་ཤེས་ རང་ ངོའི་
གདངས་འབྱུང་བ་ཆེན་པོའི་འོད་ལྔ་སྟེ་ཟ་འོག་རིས་ལ་སོགས་པར་
སྣང་བའི་ངང་ དེར་ རིག་པ་གསལ་དྭངས་ཕྱེད། བྱིང་རྨུགས་མེད།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འཕྲོ་རྒོད་དུ་མ་ཤོར། གང་ལ་ཡང་མི་འཛིན། བདེ་གསལ་མི་རྟོགས་
པའི་ཉམས་ཡོད་ལ་འཛིན་པ་མ་ཞུགས་པར་བཞག་པའོ། །དེ་དག་
ཀྱང་དབྱིངས་རིག་ལ་ཆགས་ཞེན་མེད་པར་བལྟ་བ་གཅིག་གི་ངང་དུ་
འདུས་པ་ཡིན་ནོ། །འདི་བཞི་ནི་ཐོད་རྒལ་གྱི་སྤྱི་ཆིངས་ཆེན་པོ་སྟེ།
ཡང་གནད་གལ་པོ་ཆེའི་གདམས་པ་ཡིན་པས། བཤད་ལོ་དང་ཉན་
ལོའི་འལ་འོལ་དུ་མ་ཡིན་པར་ལེགས་པར་བསྟན་པར་བྱའོ། །
༈ གསུམ་པ་རྣལ་འབྱོར་བཞིའི་རང་ཐོག་ཏུ་དབབ་པ་ལ་བཞི་ལས།
དང་པོ་ལྟ་ བ་ལ་དྲུག་སྟེ། ངོ་བོ། རྟོགས་ཚུལ། ངེས་ཚིག །དབྱེ་བ།
ཉམས་སུ་བླངས་ཚུལ། མཚན་ཉིད་དོ། །དང་པོ་ངོ་བོ་ནི། ངོ་བོ་རང་
བཞིན་ཐུགས་ རྗེ་གསུམ་སྟེ། དེའང་ངོ་བོ་ནི། ལྟ་ སྟངས་ལ་ གནས་
དུས་ སྟོང་ཉིད་སྤྲོས་པ་དང་ བྲལ་བའོ། །རང་བཞིན་ནི། སྟོང་པའི་
རང་མདངས་མ་འགག་པར་འོད་དུ་ གསལ་བའོ། །ཐུགས་ རྗེ་ནི།
གང་ཤར་གྱི་རྟོགས་པ་རང་སར་གྲོལ་བའོ། །གཉིས་པ་རྟོགས་ཚུལ་
ནི། ཕྱི་ནང་གསང་བ་གསུམ་ལས། ཕྱི་ཚོགས་དྲུག་གི་བསྡུས་པའི་
ཡུལ་སྣང་ཕྲ་རགས་ལ་བལྟས་པས། སྣང་ལ་རང་བཞིན་མེད་པར་རྒྱ་
མཚོ་ནང་གི་གཟའ་སྐར་ཤར་བ་ལྟར་མཐོང་ཞིང་རྟོགས། ནང་ཆོས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཉིད་སྟོང་པའི་ངོ་བོ་ལ་བལྟས་པས། ཐམས་ཅད་རང་བཞིན་མེད་
པར་ནམ་མཁའ་དྭངས་པའི་དཀྱིལ་ལྟར་མཐོང་ཞིང་རྟོགས། གསང་
བ་རིག་པ་ལ་བལྟས་པས། ཡིད་དཔྱོད་ཚིག་ཕྱིར་མ་ལུས་པ་དབང་
པོའི་མངོན་སུམ་དུ་མཐོང་ཞིང་རྟོགས་པའོ། །གསུམ་པ་ངེས་ཚིག་ནི།
འཁོར་འདས་ཀྱི་ཆོས་ཐམས་ཅད་མངོན་སུམ་མཐོང་བས་ལྟ་བ་ཞེས་
པའོ། །བཞི་པ་དབྱེ་བ་ནི། ཆོས་ཅན་སྤྱིའི་ལྟ་བ་དང༌། ཆོས་ཉིད་རང་
གི་ལྟ་བ་གཉིས་ལས། སྤྱིའི་ལྟ་བ་ཐེག་པ་རིམ་དགུའི་གྲུབ་མཐའ་མི་
འདྲ་བ་རྣམས་སོ། །རང་གི་ལྟ་བ་ནི་གོང་དུ་ཕྱི་ནང་གསང་གསུམ་དུ་
བསྟན་པ་དེའོ། །ལྔ་པ་ཉམས་སུ་བླང་ཚུལ་ནི། ཕྱི་ཡུལ་གྱི་སྣང་བ་ལ་
བལྟས་ པས། ཐམས་ཅད་སྒྱུ་མར་མཐོང་ནས་འཁྲུལ་པ་མ་སྤངས་
རང་སར་དག་ནས་ཉོན་མོངས་པ་རང་སར་གྲོལ་བའོ། །ནང་འགྱུ་
བྱེད་དྲན་པའི་སེམས་ལ་ཁྲེགས་ཆོད་ལྟར་བལྟས་པས། རྟོག་ཚོགས་
བར་སྣང་གི་ན་བུན་ལྟར་རང་ཡལ་དུ་སོང་བའོ། །གསང་བ་འོད་
གསལ་ལ་བལྟས་པས། ཆོས་ཅན་དང་ཆོས་ཉིད་སྐྱེ་མེད་བློ་འདས་
ཀྱི་ངང་དུ་འཇོག་པའི་འཛིན་པ་ཙམ་ཡང་མེད་པའོ། །དྲུག་པ་ལྟ་བའི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མཚན་ཉིད་ནི། བྱ་བྲལ་ཡོངས་རྫོགས་ཀྱི་ལྟ་བ་ཞེས་བྱ་སྟེ། རབ་ཚེ་
འདིར། འབྲིང་བར་དོ། །ཐ་མ་སྤྲུལ་སྐུའི་ཞིང་དུ་འཚང་རྒྱ་བའོ། །
གཉིས་པ་སྒོམ་པ་རྣལ་འབྱོར་དུ་བྱེད་པ་ལའང་དྲུག་ལས། ངོ་བོ།
ངེས་ཚིག །མཚན་ཉིད། དབྱེ་བ། སྒོམ་ཚུལ། ཉམས་ སུ་ལེན་ཚུལ་
ལོ། །དང་པོ་ངོ་བོ་ནི། ལྟ་བའི་དོན་དེ་བཞིན་ཉིད་ཆེན་པོ་ལ་རྒྱུན་དུ་
གནས་ པའོ། །དེའང་ མཉམ་ བཞག་ཏུ་ གསལ་སྟོང་འཛིན་པ་མེད་
པའི་དོན་ལ་བསྒོམ་ཞིང༌། རྗེས་ཐོབ་ཏུ་རྨི་ལམ་སྒྱུ་མ་ལྟ་བུར་ཤེས་
པར་ བྱའོ། །གཉིས་ པ་ ངེས་ ཚིག་ནི། བསམ་ གཏན་ ལ་ བློ་ གནས་
པའོ། །གསུམ་པ་མཚན་ཉིད་ནི། ལྟ་བའི་དོན་ལ་རྩེ་གཅིག་ཏུ་མཉམ་
པར་ འཇོག་ པའོ། །བཞི་ པ་ དབྱེ་ བ་ ནི། ཐབས་ཤེས་ཟུང་འཇུག་
གསུམ་ ལས། འདིར་ ཟུང་ དུ་ འཇུག་ པའོ། །ལྔ་ པ་ སྒོམ་ ཚུལ་ ནི།
སྙོམས་ལས་དང་ལེ་ལོ་སྤངས་ནས་ཏིང་ངེ་འཛིན་ལ་གནས་པར་བྱེད་
པའོ། །དྲུག་པ་ཉམས་སུ་ལེན་ཚུལ་ལ་གཉིས་ཏེ། སྤྲོས་པ་ཅན་དང༌།
སྤྲོས་མེད་དོ། །དང་པོ་སྤྲོས་པ་ཅན་ལ་ཐུན་བཞིའི་རྣལ་འབྱོར་སྟེ།
སྔ་དྲོ། ཕྱི་དྲོ། སྲོད། ཐོ་རངས་སོ། །དེའང་ནམ་ལངས་ནས་ཉི་མ་རྩེ་
ཤར་གྱི་བར་ལ་ཁ་འདོན་དང་དཔེ་བལྟ་ལ་སོགས་པ་བྱའོ། །ཉི་མ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། ་
ཤར་ནས་གུང་གི་བར་ལ་ཐོད་རྒལ་བསྒོམས་ཞིང་། གུང་ལ་ཕྱག་
དང་བསྐོར་བ་ལ་སོགས་པ་བྱའོ། །ཕྱི་དྲོ་ཐོད་རྒལ་བསྒོམ་ཞིང༌།
དགོང་མོ་གཏོར་མ་དང་ཆོས་སྤྱོད་ཀྱི་རིམ་པ་རྣམས་བྱ། སྲོད་ཐུན་
དང་པོ་ལ་འཆི་བ་མི་རྟགས་པ་བསྒོམ། བར་པ་ལ་བསྐྱེད་རིམ་དང་
བཟླས་པ་བྱ། གུང་ལ་གཉིད་ལོག་གོ། །ཐོ་རངས་དང་པོ་བླ་མ་ལ་
གསོལ་ བ་གདབ། བར་པ་ལ་ཁྲེགས་ཆོད་བསྒོམ། ཐ་མ་ལ་བདེ་
སྟོང་གི་གཏུམ་མོ་བསྒོམ། ཐུན་མགོ་ཐམས་ཅད་ལ་སེམས་བསྐྱེད་
དང༌། དངོས་གཞི་དམིགས་པ་མེད་པ་དང༌། ཐུན་འཇུག་ཏུ་བསྔོ་བ་
སྨོན་ལམ་བྱ་བའོ། གཉིས་པ་སྤྲོས་པ་མེད་པའི་གང་ཟག་གིས་ཉིན་
མཚན་དུ་ཁྲེགས་ཆོད་ཐོད་རྒལ་ གཉིས་ལས་མི་འདའ་བར་བྱེད་
པའོ། །གསུམ་པ་སྤྱོད་པ་ལ་རྣལ་འབྱོར་དུ་བྱེད་པའང་དྲུག་སྟེ། ངོ་བོ།
ངེས་ ཚིག །མཚན་ ཉིད། སྤྱོད་ ཚུལ། དབྱེ་ བ། ཉམས་ སུ་ བླངས་
ཐབས་སོ། །དང་པོ་ངོ་བོ་ནི། བདེ་སྡུག་ཅི་ཤར་ཡང་རང་ཤར་རང་
གྲོལ་དུ་ཤེས་པས་ལྟ་བསྒོམ་ལ་བོགས་འདོན་པའོ། །གཉིས་པ་ངེས་
ཚིག་ནི། སྣང་བ་གང་ཤར་ལ་མི་དགག་པར་སྤྱོད་པས་ན་སྤྱོད་པའོ།།
གསུམ་པ་མཚན་ཉིད་ནི། མི་ཕོད་པ་ལ་ཐོག་འགེལ་དུ་རྗེ་བའོ། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
བཞི་བ་སྤྱོད་ཚུལ་ནི། ཆོས་སྤྱོད་བཅུ་ལ་བརྩོན་པ་ནི། ལས་དང་པོ་
པའི་སྤྱོད་ཚུལ་ལོ། །བར་དུ་སྦྱང་པ་རྣལ་འབྱོར་དུ་སྤྱོད་པ་ནི། འཁོར་
འདས་རུ་ཤན་འབྱེད་པའི་སྤྱོད་པ་མི་མེད་པའི་རི་ལ་བྱེད་པའོ། །དེ་
ནས་བརྟུལ་ཞུགས་རླུང་འཛིན་ནི། ངོ་འཕྲོད་པའི་གང་ཟག་ གིས་
བོགས་འདོན་པ་ལ། དུར་ཁྲོད་དམ། ལུང་སྟོང་དུ་སྨྱོན་པའམ། སྤྲང་
པོ་ལྟར་འདུག་ཅིང་། དེའི་གྲོགས་སུ་ཆགས་ལམ་པ་ཡིན་ན་ལས་ཀྱི་
ཕྱག་རྒྱ་དང་འགྲོགས་ཤིང༌། ཆགས་བྲལ་ཡིན་ན་ཉམས་མྱོང་གི་ཕྱག་
རྒྱ་དང་འགྲོགས་པའོ། །ལྔ་པ་དབྱེ་བ་ནི། ཉི་ཟླ་ཁ་སྦྱོར་ལས། བུང་
བ་ལྟ་བུའི་སྤྱོད་པ་ཡིས། །ཆོས་རྣམས་ཀུན་གྱི་རོ་མྱང་བ། །རི་དྭགས་
ལྟ་བུའི་སྤྱོད་པ་ཡིས། །འཁྲུལ་པའི་ཡུལ་རྐྱེན་གྱུར་རྣམས་སྤངས། །
ལྐུགས་ པ་ ལྟ་ བུའི་ སྤྱོད་ པ་ ཡིས། །འཁྲུལ་ པའི་ ངག་ ནི་ མ་ ལུས་
སྤངས། །ཐི་བྱ་ལྟ་བུའི་སྤྱོད་པ་ཡིས། །གསང་བ་ཐབས་ཀྱི་ཐེ་ཚོམ་
གཅོད། །སྨྱོན་པ་ལྟ་བུའི་ སྤྱོད་པ་ཡིས། །གཅིག་ཏུ་བྱས་པའི་སྤུན་
རྣམས་སྤངས། །སེངྒེ་ལྟ་བུའི་སྤྱོད་པ་ཡིས། །འཇིགས་པའི་སེམས་
སྤྱོད་དུར་ཁྲོད་རྒྱུ། །ཁྱི་ཕག་ལྟ་བུའི་སྤྱོད་པ་ཡིས། །གཙང་དང་སྨེ་
བའི་རྣམ་རྟོག་སྤངས། །ཞེས་སོ། །དྲུག་པ་ཉམས་སུ་བླངས་ཐབས་ནི།
101



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རང་གི་རྒྱུད་ཚོད་དང་བསྟུན་ལ། བདུན་པོ་གང་རུང་ལ་སྤྱོད་ཅིང་།
རྣལ་འབྱོར་པས་ཤུགས་འབྱུང་འགག་པ་མེད་པར་རྐྱེན་ཐོག་ཏུ་སྤྱོད་
པའོ། །བཞི་པ་འབྲས་བུ་ལ་རྣལ་འབྱོར་དུ་བྱེད་པ་ལའང་དྲུག་སྟེ། ངོ་
བོ། ཚུལ་ལམ་ཐབས། ངེས་ཚིག །དབྱེ་བ། ཉམས་ སུ་ བླངས་ཚུལ།
མིང་ངོ༌། དང་པོ་ངོ་བོ་ནི། འབྲས་བུ་རྒྱུར་མི་ལྡོག་པ་སད་ཀྱིས་ཁྱེར་
པའི་ འབྲས་ བུའམ། བསེ་ཤིང་ གི་ འབྲས་ བུ་ ལྟ་ བུའོ། །གཉིས་ པ་
ཚུལ་ ལམ་ ཐབས་ ནི། བརྟན་ པ་ ཐོབ་ ནས་ རྐྱེན་ གྱིས་ མི་ གནོད་
པའོ། །གསུམ་པ་ངེས་ཚིག་ནི། ལམ་ སྨིན་པས་འབྲས་བུ་ཞེས་བྱ་
བའོ། །བཞི་པ་དབྱེ་བ་ལ་གཉིས་ཏེ། གནས་སྐབས་དང་མཐར་ཐུག་
གོ། །གནས་སྐབས་སུ་ཉམས་སུ་བླངས་པས་ཡོན་ཏན་ཐོབ་ཅིང༌།
མཐར་ཐུག་ལས་དང་བག་ཆགས་སྡིག་སྒྲིབ་དང་རྣམ་རྟོག་ཐམས་
ཅད་སྤྲུལ་མདུད་ལྟར་ རང་ཤར་རང་གྲོལ་བའོ། །ལྔ་པ་ཉམས་སུ་
བླངས་ཚུལ་ནི། རིག་པ་གང་ཤར་གྱི་སྟེང་དུ་བཞག་པས་བརྟན་པ་
ཐོབ་པའོ། །དྲུག་པ་འབྲས་བུའི་མིང་ནི། རྣམ་དག་ལྷུན་གྱིས་གྲུབ་པ་
ཞེས་བྱ་སྟེ། ཚེ་གཅིག་གིས་སངས་རྒྱས་ཀྱི་ས་ལ་སྦྱོར་བའི་ཕྱིར་ཏེ།
ཐལ་འགྱུར་ལས། འབྲས་བུ་བརྗོད་པར་མི་ནུས་ཀྱང༌། །ཆོས་རྣམས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཟད་སར་ཕྱིན་པ་དང༌། །རང་གི་གྲུབ་པའི་མཐའ་ཡང་འཇིག །ཅེས་
སོ། །
༈ བཞི་པ་ལམ་ཇི་ལྟར་བསྒྲོད་ཚུལ་སྣང་བ་བཞི་སོ་སོར་འཆར་
ལུགས་ནི། ཐལ་འགྱུར་ལས། དེ་ལ་སྣང་བ་བཞིར་འགྱུར་ཏེ། །ཆོས་
ཉིད་མངོན་སུམ་སྣང་བ་ཡིས། །ཡིད་དཔྱོད་འཛིན་པའི་ཚིག་ལས་
འདས། །གོང་དུ་འཕེལ་བའི་ཉམས་སྣང་གིས། །འཁྲུལ་པའི་སྣང་བ་
ནུབ་ པར་ བྱེད། །རིག་ པ་ ཚད་ ཕེབས་ སྣང་ བ་ ཡིས། །སྐུ་ གསུམ་
རྟོགས་པའི་ལམ་སྣང་འདས། །ཆོས་ཉིད་ཟད་པའི་སྣང་བ་ཡིས། །
ཁམས་ གསུམ་ འཁོར་ བའི་ རྒྱུན་ ཐག་ བཅད། །ཅེས་ དང༌། འདས་
རྗེས་ལས། ཆོས་ཉིད་མངོན་སུམ་སྣང་བ་ཡིས། །ཡིད་དཔྱོད་འཛིན་
པའི་ལྟ་བ་ནུབ། །ཉམས་སྣང་གོང་དུ་འཕེལ་བ་ཡིས། །བར་དོའི་ཡེ་
ཤེས་ མངོན་ དུ་བྱས། །རིག་ པ་ ཚད་ ཕེབས་ སྣང་ བ་ ཡིས། །ལོངས་
སྤྱོད་རྫོགས་པའི་སྐུ་ངོས་ཟིན། །ཆོས་ཉིད་ཟད་པའི་སྣང་བ་ཡིས།།
རྫོགས་ཆེན་བྱ་བྲལ་འབྲས་བུ་ཐོབ། །དེ་ལྟར་གཞི་ལམ་མཐར་ཕྱིན་
ནས། །མྱང་འདས་གཞན་དུ་བཙལ་དུ་མེད། །ཅེས་གསུངས་པས། །
དང་པོ་ཆོས་ཉིད་མངོན་སུམ་གྱི་སྣང་བ་ནི། ཐལ་འགྱུར་ལས།
103



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཆོས་ཉིད་མངོན་སུམ་སྣང་བ་ནི། །དབང་པོའི་སྒོ་ལ་ངེས་ཐོན་ཏེ། །
སྤྲིན་མེད་པ་ཡི་མཁའ་ལ་གསལ། །ཞེས་པ་དང༌། རང་ཤར་ལས།
ཡེ་ཤེས་ལྔ་ལྡན་འོད་ཀྱི་སྐུ། །ལུ་གུ་རྒྱུད་དུ་རབ་ཏུ་གསལ། །དེ་ཡང་
འགྲོ་དང་འོང་བ་དང༌། །འགུལ་ བ་དང་ནི་འཕྲིགས་པའོ། །ཞེས་
སོ། །དེའང་གནམ་ཆོས་རྡོ་རྗེའི་ཚིག་རྐང་ལས། ཐིག་ལེ་ཐིག་ཕྲན་
ལུ་ གུ་ རྒྱུད། །འོད་ མདངས་ ཇེ་ ལས་ ཇེ་ ཆེར་ གསལ། །ཆོས་ ཉིད་
མངོན་སུམ་སྣང་བ་ཡིན། །ཡིད་ཀྱི་དཔྱོད་འཛིན་སྣང་བ་ནུབ། །ཅེས་
དང༌། དེའི་འགྲེལ་པ་ཐུགས་རྗེ་ཆེན་པོས་གསུངས་པ་ལས། འོད་
ཐིག་ལེ་དང་ཐིག་ཕྲན་དང་ལུ་གུ་རྒྱུད་རྣམས་ནི། འོད་དང་མདངས་
རྣམས་ ཇེ་ལས་ ཇེ་ཆེར་ ཇེ་ ལས་ཇེ་ཆེར་གསལ་འོང་། ཆོས་ཉིད་
མངོན་སུམ་དུ་རྟོགས་པའི་སྣང་བ་ཡིན། ཡིད་ཀྱི་དཔྱོད་པ་འཛིན་པ་
རྣམས་ཀྱི་སྣང་བ་ནུབ་པར་འགྱུར་རོ། །ཞེས་པས། དེ་ལ་ཆོས་ཉིད་ནི།
དངོས་པོ་གཤིས་ཀྱི་གནས་ལུགས་ངོ་ཇི་ལྟར་སྤྲད་པའི་ཁྲེགས་ཆོད་
དུ་བསྟན་པ་ལྟར་རོ། །མངོན་ཞེས་པ་ནི། གནས་ལུགས་དེ་ཉིད་ཡིན་
སྙམ་པའམ། ཡིད་དཔྱོད་ལ་རག་མ་ལས་པས། ཚིག་དང་ཡི་གེ་ལ་
མ་བརྟེན་པར། དབང་པོའི་སྤྱོད་ཡུལ་དུ་གཏན་ལ་ཕེབས་པས། རྣམ་
104



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྟོག་གང་གིས་ཀྱང་མ་བསླད་པར་མཐོང་བ་དེ་ཉིད་དོ། །སུམ་ཞེས་པ།
རིག་པ་དེ་ཉིད་དཔེ་ལ་བརྟེན་པར་བརྒྱུད་པ་མ་ཡིན་པ་དང༌། རྟགས་
ལ་མ་བརྟེན་པར་མངོན་སུམ་དུ་གཏན་ལ་ཕེབས་པ་སྟེ། གོང་གི་
གནད་རྣམ་པ་གསུམ་ལ་བསྣུན་ཏེ། ཉམས་སུ་བླངས་པས་རང་གི་
སྨིན་ཕྲག་ཏུ་དབྱིངས་རྣམ་པར་དག་པའི་སྒྲོན་མ་ཞེས་བྱ་བ་འཇའ་
ཚོན་ནམ་རྨ་བྱའི་མདངས་ལྟ་བུ་ཞིག་ཏུ་འཆར་རོ། །དེ་རྣམས་ཀྱི་ནང་
དུ་ཐིག་ལེ་སྟོང་པའི་སྒྲོན་མ་ཞེས་བྱ་བ་གོ་མོག་ཏུ་རྡོ་བསྒྱུར་བ་ལྟ་
བུའམ། ཕུབ་ཀྱི་སྦ་འཁོར་ལྟ་བུའི་ནང་དུ་ཐིག་ལེ་ཉུངས་འབྲུ་ཙམ་
མམ། སྲན་འབྲུ་ཙམ་དུ་འཆར་རོ། །དེའི་ནང་དུ་རིག་པ་རྡོ་རྗེ་ལུ་གུ་
རྒྱུད་ཅེས་བྱ་བ། ཕྲ་བ་རྟ་རྔ་ལ་མདུད་པ་བྱས་པ་ལྟ་བུ་དང༌། མུ་ཏིག་
དར་ལ་བརྒྱུས་པ་ལྟ་བུ་དང༌། ལྕགས་ཐག་ལྟ་བུ་དང༌། མེ་ཏོག་དྲྭ་བ་
རླུང་གིས་བསྐྱོད་པ་ལྟ་བུ་ལ་སོགས། དེ་རྣམས་ ཀྱང་ཉིས་འབྲེལ་
སུམ་འབྲེལ་ལ་སོགས་སུ་འཆར་ཏེ། དེ་ནི་རང་གི་རིག་པ་ལུ་གུ་རྒྱུད་
ཐིག་ལེ་ཉག་གཅིག་ཅེས་པ་དེ་ཡིན་ནོ། །དེའང་དབྱིངས་རིག་འདུ་
འབྲལ་ མེད་ པ་ དེ་ ཉི་ མ་ དང་ ཟེར་ གྱི་ ཚུལ་ དུ་ གནས་ ཏེ། དེའང་
དབྱིངས་ ཀྱི་རྟགས་ སུ་འོད་ཁྱིམ། ཡེ་ཤེས་ཀྱི་རྟགས་སུ་ཐིག་ལེ།
105



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྐུའི་རྟགས་སུ་ལུ་གུ་རྒྱུད་དེ་རྣམས་གནས་ལུས་ཙིཏྟའི་དཀྱིལ་ན་
གནས་ནས་ལམ་དབང་པོ་ལ་མངོན་སུམ་དུ་གསལ་བར་འཆར་
རོ། །དེས་ན་ཡིད་དཔྱོད་འཛིན་པའི་ལྟ་བ་ཚིག་དང་བློས་བྱས་ཤེས་
རབ་ལ་སོགས་པ་རྟོག་དཔྱོད་ཀྱི་ལྟ་བ་ནུབ་པའོ། །དེ་ལྟར་ཆོས་ཉིད་
མངོན་སུམ་གྱི་སྣང་པ་དེ་མཐོང་ཕན་ཆད། ཁམས་གསུམ་དུ་མི་ལྡོག་
སྟེ། འདས་ རྗེས་ ལས། མངོན་ སུམ་ གནད་ འདི་ སུས་ མཐོང་བ། །
ཁམས་ གསུམ་ ལྡོག་པ་མ་ཡིན་ནོ། །ཞེས་སོ། །དེ་ལྟར་ཆོས་ཉིད་
མངོན་སུམ་གྱི་སྣང་བ་དེ་མཐོང་བ་ལ་དགོས་ཆེད་གཉིས། གནས་
སྐབས་སུ་ཡིད་དཔྱོད་འཛིན་པའི་ལྟ་བ་དང་བྲལ་བར་འགྱུར་ལ།
མཐར་ཐུག་ཏུ་རིག་པ་མངོན་སུམ་དུ་མཐོང་བས། དགེ་སྡིག་གིས་མ་
གོས་ཤིང་ཕྱིར་མི་ལྡོག་པའོ། །ཆོས་ཉིད་མངོན་སུམ་གྱི་གནད་དེ་མ་
མཐོང་ན། གོང་གི་ཡོན་ཏན་དེ་ལས་ལོག་པའི་སྐྱོན་ཡོད་དོ།།
གཉིས་པ་ཉམས་གོང་འཕེལ་གྱི་སྣང་པ་ནི། ཐལ་འགྱུར་ལས།
ཉམས་གྱི་སྣང་བ་གོང་འཕེལ་ནི། །ཡེ་ཤེས་ཁ་དོག་ཕྱིར་བྱུང་ནས། །
གྱེན་འགྲེངས་པ་དང་རྩིབས་ཤར་དང་། །ཐིག་ལེ་སྣ་ཚོགས་སྐུ་ཉིད་
དུ། །རགས་པར་སྣང་བའི་ཡུལ་ ལ་ གསལ། །ཞེས་དང༌ ། །འཕེལ་
106



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྟོན་ཟླ་བ་ཡར་ངོ་བཞིན། །སྣང་བ་རེ་ལ་ཉམས་རེའོ། །ཞེས་པས་
གོང་འཕེལ་ནི་རྒྱ་ཇེ་ཆེར་སོང་པ་སྟེ། དེའང་རྡོ་རྗེའི་ཚིག་རྐང་ལས། །
བདེ་དང་གསལ་དང་མི་རྟོག་ཉམས། །གང་ཅི་ཤར་ཡང་མི་བརྟེན་
ཅིང་། །ཉམས་སྣང་གང་དང་གོང་འཕེལ་ཡང༌། །ཐུན་མོང་བར་དོར་
མངོན་འཚང་རྒྱ། ཞེས་དང༌། དེའི་འགྲེལ་ པ་ཐུགས་ རྗེ་ ཆེན་པོས་
གསུངས་པ་ལས། །བདེ་བ་དང་གསལ་བ་མི་རྟོག་པའི་ཉམས་ནི།
གང་དང་ཅི་ཤར་ཡང་མི་བརྟན་ཞིང་། རང་གི་ཉམས་དང་སྣང་བ་
གང་དང་གང་འཕེལ་ཡང་། ཐུན་མོང་གི་ལམ་བར་དོར་མངོན་པར་
འཚང་རྒྱའོ། །ཞེས་པའི་དོན་ནི། ནམ་མཁའ་དང་རིག་པ་དབྱེར་མི་
ཕྱེད་ པས། དེ་ཉིད་གོམས་པ་ལས་བྱུང་བའོ། །ཉམས་ ལ་ གཉིས།
ཤེས་པའི་ཉམས་དང༌། སྣང་བའི་ཉམས་སོ། །ཤེས་པའི་ཉམས་ནི།
བློའི་འཛིན་ཆགས་ཡིན་ཏེ། བདེ་བ་དང༌། གསལ་བ་དང༌། སྟོང་པ་
སྣ་ཚོགས་སུ་འཆར་ཞིང༌། གཏད་པའི་དུས་ན་མི་རྟག་པ་ན་བུན་དང་
འདྲ་བས། གཙོར་མི་བྱེད་དེ། ཀློང་གསལ་ལས། བློ་ནི་ཀུན་རྫོབ་
འཁྲུལ་ བར་བཤད། །ཅེས་ པས་ སོ། །སྣང་ ཉམས་ནི། འཁྲུལ་ པའི་
སྣང་ བ་ནུབ་ནས། དག་པ་ཡེ་ཤེས་ ཀྱི་སྣང་བ་འཆར་ཏེ། དེའང་
I07



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
དཀྱུས་ལྟར་ཉམས་སུ་ བླངས་ པས། དབྱིངས་རིག་དེ་ རེས་ གསལ་
རེས་མི་གསལ་བ་འབྱུང་ངོ༌། །ད་རུང་ཉམས་སུ་བླངས་པས་དབྱིངས་
རིག་སྨིན་མཚམས་ལས་བྲལ་ཏེ། དབང་པོའི་དངོས་པོ་དང་བྲལ་བ་
འབྱུང་ངོ༌། །ཐིག་ལེ་རྣམས་སྲན་མ་ཙམ་དུ་འགྲོ། ད་རུང་ཉམས་སུ་
བླངས་པས་འོད་ལྔའི་སྣང་བ་དུམ་བུར་སྣང་བ་དང༌། གྱེན་འགྲེངས་
དང༌། རྩིབས་ ཤར་ དང༌། མདུང་ རྩེ་ དང༌ ། རེ་ལྡེའི་རྣམ་པ་ལྟ་བུ་
འབྱུང་ཞིང༌། འོད་དེ་དག་རང་གི་མདུན་ཙམ་ཁྱབ་པར་འཆར། ཐིག་
ལེའང་མེ་ལོང་ཙམ་དུ་འགྱུར་རོ། །ད་རུང་ཉམས་སུ་བླངས་པས་
དབྱིངས་ཀྱི་སྣང་བ་དེ་ལ། རིན་པོ་ཆེའི་དྲྭ་བ་དང༌། འོད་ཀྱི་དྲྭ་བ་དྲྭ་
ཕྱད་དང༌། མིག་མང་ལྟ་བུ་དང༌། མིག་ཚག་དང་། མདུང་རྩེ་དང༌།
པདྨ་སྟོང་ལྡན་དང༌། ཉི་ཟླ་མཁར་ཐབས་དང༌། རལ་གྲི་དང༌། རྡོ་རྗེ་
འཁོར་ལོ་དང༌། གྲི་གུག་དང༌། མེ་ལྕེ་དང༌། ཉ་མིག་གི་རྣམ་པ་ལྟ་
བུར་འགྱུར་རོ། །དེ་ནས་འོད་དེས་ཀྱང་རང་གནས་པའི་ལུང་པ་དེ་
འགེངས་པར་འགྱུར་རོ། །ཐིག་ལེ་རྣམས་མཁར་ཕོར་ཙམ་དུ་འགྱུར་
རོ། །ད་རུང་ཉམས་སུ་བླངས་པས་འོད་ནི་ཡུལ་གྲུ་ཙམ་དུ་ཁེངས།
ཐིག་ལེ་བསེ་ཕུབ་ ཙམ་དུ་འགྱུར་རོ། །འོད་བལྟས་ཚད་ ལ་ ཁྱབ།།
108



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དབྱིངས་རིག་ཉིན་མཚན་མེད་པར་གསལ། ཐིག་ལེའི་ནང་དུ་ལྷ་སྐུ་
རྐྱང་པ་རེ་སྣང་། རིག་པའི་བར་དུའང་ལྷ་སྐུ་ཕྲ་མོ་རེ་སྣང་ངོ༌། །རིག་
པ་འགུལ་འཕྲིགས་མེད་པར་སྡོད། དེ་ལྟར་ཤར་བའི་དུས་ན་བར་
དོའི་སྣང་བ་ད་ལྟ་གཏན་ལ་ཕེབས་པས་ཕྱིས་བར་དོ་མེད་པའོ། །དེ་
ལྟར་ཉམས་སྣང་གང་དུ་འཕེལ་བ་ལ་དགོས་ཆེད་གནས་སྐབས་དང་
མཐར་ཐུག་གཉིས། གནས་སྐབས་སུ་ཉམས་སྣང་གི་རིག་པའི་ཡོན་
ཏན་ཐམས་ཅད་ཐོབ་ལ། མཐར་ཐུག་ཏུ་བར་དོའི་སྣང་བ་རང་སར་
གྲོལ་ བའི་ དགོས་ པ་ ཡོད་དོ། །ཉམས་སྣང་གོང་དུ་མ་འཕེལ་ན།།
ཡོན་ཏན་དེ་ལས་ལོག་པའི་སྐྱོན་ཡོད་དོ། ། །
གསུམ་པ་རིག་པ་ཚད་ཕེབས་ཀྱི་སྣང་བ་ནི། ཐལ་འགྱུར་ལས།།
རིག་པ་ཚད་ཕེབས་སྣང་བ་ཡིས། །ལོངས་སྐུའི་མཚན་དཔེ་གསལ་
བ་ནི། །མ་ངེས་ཁ་དོག་འཇའ་ཚོན་ལས། །རིགས་ལྔ་ཡབ་དང་ཡུམ་
དུ་སྣང་། །དེ་ནས་ལྔ་ལྔ་ཟུང་དུ་བཅས། །རབ་ཏུ་གསལ་བའི་ཐིག་
ལེ་འབྲེལ། །ཡབ་ཡུམ་སྐུ་ཡི་སྣང་པ་ཅན། །འཁྲུལ་སྣང་ཟད་ནས་
ཞིང་ཁམས་སོ། །ཞེས་སོ། །དེ་ལྟར་ཡང་རྡོ་རྗེའི་ཚིག་རྐང་ལས། །
དཀར་ནག་དམར་ལ་བལྟས་པ་ཡི། །ཁ་དོག་ལྷ་སྐུ་ཇེ་ཆེར་གསལ། །
1 (9



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཡང་ན་ཐིག་ལེ་དཀར་པོའི་ནང་། །རྣམ་པར་སྣང་མཛད་ལ་སོགས་
ཤར། །ཡང་ན་ ཐིག་ལེ་རེ་རེ་ལ། །རྒྱལ་བ་རིག་ལྔ་གསལ་བར་
འཆར། །རིག་ པ་ ཚད་ ཕེབས་ ལོངས་ སྐུ་ ཟིན། །ཞེས་ དང༌ ། དེའི་
འགྲེལ་བ་ཐུགས་རྗེ་ཆེན་པོས་གསུངས་པ་ལས། ཡང་ཉི་མ་ལ་བལྟ་
བ་དཀར་པོ་དང༌། ཟླ་བ་ལ་བལྟ་བ་ནག་པོ་དང་། །མར་མེ་ལ་བལྟ་
བ་དམར་པོ་རྣམས་ལ་བལྟས་པས་ཐིག་ལེ་ཐིག་ཕྲན་ལུ་གུ་རྒྱུད་
རྣམས་ཀྱི། ཁ་དོག་དང་ལྷའི་སྐུ་ཛེ་ལས་ཇེ་ཆེར་གསལ་ལོ། །ཐིག་ལེ་
དང་ཐིག་ཕྲན་ཡང་རེས་འགའ་ཕུབ་ཙམ་གྱི་ནང་དུ་ལྷ་ཆེན་པོ། རེས་
འགའ་ཡུངས་དཀར་གྱི་འབྲུ་ཙམ་གྱི་ནང་དུ་དེ་ཙམ་གྱི་ལྷ་བཞུགས་
པ་འོང་ངོ༌། །ཡང་ན་ཐིག་ལེ་དཀར་པོའི་མཐའ་མ་ཁ་དོག་སྣ་ཚོགས་
ཀྱིས་བསྐོར་བའི་ནང་དུ། རྣམ་པར་སྣང་མཛད་ལ་སོགས་ཁ་དོག་སོ་
སོའི་ཐིག་ལེའི་ནང་དུ་རྒྱལ་བ་རིགས་ལྔ་འཆར་འོང་ངོ༌། །ཡང་ན་
ཐིག་ལེ་ ཐིག་ ཕྲན་རེ་རེ་ལའང༌། རྒྱལ་ བ་ རིགས་ ལྔ་ ཐམས་ཅད་
གསལ་བར་ཡང་འཆར་རོ། །རིག་པ་ཚད་དུ་ཕེབས་སྟེ་ལོངས་སྐུ་
ངོས་ཟིན་ནོ། །ཞེས་གསུངས་པའི་དོན་ནི། གོང་གི་ཐིག་ལེ་དེ་དག་
རེ་རེའི་ནང་ལྷ་སྐུ་ཡབ་ཡུམ་ལྔ་ལྔར་ཤར། དེ་དག་ཀྱང་གྲངས་ལས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འདས་པ་ལས། འགྱུར་བ་མེད་པ་བྲེ་ཚད་སྲང་ཚད་ལ་ཕེབས་པ་སྟེ།
དེ་ནས་མ་བསྒོམས་ཀྱང་ཆོག་གོ། །དེ་ཙམ་ན་ལུས་འོད་གསལ་དུ་
གྲོལ། འབྱུང་བ་ རང་དག་ཏུ་སོང་བས། གདོས་ བཅས་ ཀྱི་ ཕུང་པོ་
རང་སར་གྲོལ་ཏེ། སྣང་ལ་རང་བཞིན་མ་གྲུབ་པར་ལོངས་སྤྱོད་
རྫོགས་པའི་སྐུར་རང་གྲོལ་ཏེ། ལོངས་སྤྱོད་རྫོགས་པའི་སྐུ་ངོས་ཟིན་
ཏེ། སྐུའི་འཛིན་པ་རང་སར་གྲོལ་ལོ། །དེ་ལྟར་ཚད་ལ་ཕེབས་ལ་པ་
ལ། གནས་སྐབས་དང་མཐར་ཐུག་གི་དགོས་ཆེད་གཉིས། གནས་
སྐབས་སུ་རིག་པ་ཚད་ལ་ཕེབས་པས། མ་བསྒོམས་ཀྱང་ཆོག་པར་
གོ་ལ། མཐར་ཐུག་ཏུ་ལོངས་སྤྱོད་རྫོགས་པའི་སྐུ་ངོས་ཟིན་ཏེ། སྐུའི་
འཛིན་པ་ རང་གྲོལ་བའོ། །དེ་ལྟར་ཚད་ལ་མ་ཕེབས་ན། གོང་གི་
ཡོན་ཏན་དེ་ལས་ལོག་པའི་སྐྱོན་ཡོད་དོ། །
བཞི་པ་ཆོས་ཉིད་ཟད་པའི་སྣང་བ་ནི། ཐལ་འགྱུར་ལས། །
ཆོས་ཉིད་ཟད་པའི་སྣང་བ་ནི། །ཉམས་ཀྱི་སྣང་བ་སྟོང་ནས་ནི། །
ལུས་ཟད་དབང་པོའི་ཡུལ་ཡང་ཟད། །རྟོག་ཚོགས་འཁྲུལ་པ་ལས་
གྲོལ་ནས། །བརྗོད་གཞིའི་ཚིག་དང་བྲལ་བའོ། །ཞེས་གསུངས་པའི་
དོན། རྡོ་ རྗེའི་ ཚིག་ རྐང་ ལས། དེ་ ནས་ ཉམས་རྟོགས་ འཕེལ་ བ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་
། །
ཟད། །འཛིན་པ་མེད་པའི་ངོ་བོ་ནི། །འཁྲུལ་པ་མེད་པར་རྟོགས་འོང་
ངོ༌། །བྱ་བའི་ཆོས་རྣམས་ཐམས་ཅད་ཟད། །ཆོས་ཟད་སྣང་བ་བྱ་
བྲལ་བའི། །འབྲས་བུ་ཐོབ་པར་འགྱུར་བ་ཡིན། །ཞེས་དང༌། དེའི་
འགྲེལ་པ་ཐུགས་རྗེ་ཆེན་པོས་གསུངས་པ་ལས། །དེ་ནས་ཉམས་
དང་རྟོགས་པ་འཕེལ་བ་ཐམས་ཅད་ཟད། །འཛིན་པ་ཅི་ཡང་མེད་
པའི་ངོ་བོ་ནི། །ཡེ་ནས་འཁྲུལ་པ་མེད་པར་རྟོགས་འོང་ངོ༌། །དེ་ནས་
རང་གི་བྱ་བའི་ཆོས་ཐམས་ཅད་ཟད། ཆོས་ཐམས་ཅད་ཟད་པའི་
སྣང་བ་རྫོགས་པ་ཆེན་པོ་བྱ་བ་བྲལ་བའི་འབྲས་བུ་ཐོབ་པར་འགྱུར་
བ་ཡིན་ནོ། །ཞེས་གསུངས་པ་ལྟར། ཉམས་ཀྱི་འཕེལ་བ་ཟད་དེ།
སྣང་བའི་ཉམས་དེ་དག་ལ་སྣང་དང་མི་སྣང་དུ་འཛིན་པའི་ངོ་བོ་མེད་
དེ། དེའི་ ཚེ་ ཆོས་ཉིད་ཟད་པའི་ སྣང་ བ་ཞེས་ཐ་སྙད་ དུ་ བཏགས་
པའོ། །ཉམས་ དང་ལུས་ དང་དབང་པོ་དང་རྟོག་ཚོགས་ཚིག་དང་
འཁྲུལ་པ་ཐམས་ཅད་ཟད་ནས་ཟག་བཅས་ཀྱི་ཕུང་པོ་མི་སྣང་བར་
སངས་རྒྱས་པར་འགྱུར་རོ། །དེ་ལྟར་ཆོས་ཉིད་མངོན་སུམ་གྱི་སྣང་
བ་མཐོང་ནས། ཉམས་གོང་འཕེལ་གྱི་སྣང་བ་དབྱིངས་རིག་རྣམས་
གོང་ནས་གོང་དུ་འཕེལ་བ་དེ་ལ་བརྟེན་ནས་རིག་པ་ཚད་ལ་ཕེབས་
112



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྟེ། སྐུ་གསུམ་གྱི་ཞིང་ཁམས་ལ་ལོངས་སྤྱོད་ཅིང་། དེ་ཉིད་དུ་ཟླ་བ་
ཡར་ ངོ་ ཉ་ རྫོགས་ པའམ། སྲུས་ ནས་ སུ་ སྨིན་ པ་ ལྟར་ཉམས་ ཀྱི་
འཕེལ་ཟད། བློ་ཟད། ཆོས་ཟད། འཛིན་པ་ཟད་པའི་ཚེ། ཆོས་ཉིད་
ཟད་པ་ཞེས་བྱ་བ་སྟེ། རྡོ་རྗེའི་ཚིག་རྐང་ལས། ཟག་བཅས་ཟད་ནས་
སངས་རྒྱས་ཏེ། །མཁྱེན་བརྩེ་ནུས་ཡོན་བསམ་འདས་འཐོབ། །ཅེས་
དང༌། དེའི་འགྲེལ་པ་ཐུགས་རྗེ་ཆེན་པོས་གསུངས་པ་ལས། ཟག་པ་
དང་བཅས་པ་ཟད་ནས་སངས་རྒྱས་པ་སྟེ། མཁྱེན་བརྩེའི་ནུས་མཐུ་
ཡོན་ཏན་ བསམ་ ལས་ འདས་ པ་འཐོབ་པོ། །ཞེས་གསུངས་སོ། །
ཐལ་འགྱུར་ ལས་ ཀྱང༌། །དེ་ ལྟར་ ལུགས་ འབྱུང་ རྒྱུན་ཆད་ནས། །
ཟག་བཅས་ཕུང་པོ་མི་སྣང་བར། །འདི་ལ་མངོན་པར་འཚང་རྒྱའོ། །
ཞེས་སོ། །དེ་ལྟར་སྣང་བ་བཞིའི་ཉམས་ལེན་རིམ་པར་སྐྱོང་བ་ལས་
སྣང་ཉམས་དང་ཤེས་ཉམས་གཉིས་སོ། །དེ་ལ་སྣང་ཉམས་ནི། ཐིག་
ལེ་ནས་ལུས་འོད་གསལ་དུ་གྲོལ་བའི་བར་ཡིན་ནོ། །ཤེས་ཉམས་ནི་
འཆི་བ་ ལས་ རིང་དུ་གྱུར་པ་ལ་སོགས་ པ་ དག་ཡིན་ནོ། །འདིའི་
ལུགས་ཀྱི་ཤེས་པ་ཀུན་གཞི་སྣ་ཚོགས་སུ་འཕྲོ་བ་གཙོ་ཆུང༌། ཐེག་པ་
ཐུན་མོང་བ་རྣམས་ཀྱི་ལུགས་ཡིན་ནོ། །སྣང་བ་ནི་གོང་ནས་གོང་དུ་
15



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མི་བསླུ་བའི་ ཉམས་རིམ་ པར་ འཆར་བས་ སྣང་ བའི་ ཉམས་ གཙོ་
ཆེའོ། །འཕེལ་ བ་ ལའང་ སྣང་ བའི་ འཕེལ་ དང་ ཤེས་ པའི་ འཕེལ་
གཉིས་ཏེ། སྣང་བ་ནི་ཐིག་ལེ་གོང་ནས་གོང་དུ་འཕེལ་བ་ཡིན་ལ།
ཤེས་པ་ནི་བརྟེན་པའི་ཚད་མི་འགྱུར་བའོ། ། ན་
༈ གཉིས་པ་མཚན་སྣང་མུན་པའི་ཁང་བུ་ལ་བརྟེན་ནས་ཉམས་
སུ་བླངས་པ་ནི། དེའང་གོང་གི་ཉིན་སྣང་ལ་གོམས་པ་ཅུང་ཟད་རྙེད་
ནས་མུན་ཁང་ལ་འཇུག་པར་བྱ་སྟེ། དེ་ལ་ཁང་བུ་བཞེངས་ཐབས་
དང༌། ཉམས་སུ་ལེན་ཚུལ་གཉིས་ལས། དང་པོ་ནི། གནས་དབྱར་
བསིལ་དགུན་དྲོ་སྟོན་དཔྱིད་སྙོམས་པ། མི་རྒོད་དང་ལྷ་འདྲའི་འཚེ་
བ་མེད་པ། དྭངས་ཤིང་མཐོ་ལ་རླན་གཤེར་མེད་ཅིང་ཤིན་ཏུ་དབེན་
སར། འོག་ ཁོང་ འཁོར་ ལོ་ འགེབ་ ཀྱི་ སྟེང་ དུ། །རབ་ ལོག་ རེ་ ལ་
འདོམ་དོ་དང་མདའ་གང༌། འབྲིང་འདོམ་དོ། ཐ་མ་འདོམ་གང་དང་
མདའ་ གང་ ལ། ཡས་ མན་ འདོམ་ གང་ དང་ མདའ་ གང་ བྱ་ ཞིང་།།
དེའང་གྲུབ་ན་ཕྱོགས་བཞི་ཀ་བ་གཞན་ལ་མ་གཏད་པའི་རང་ལོགས་
བཞི་ཡོད་པར་བྱ་ལ་ཤར་དུ་རང་གི་ལྟ་སྟངས་དང་མཐུན་པའི་ཐད་དུ་
རྒྱ་ཀར་གཉུགས་ སུ་མཐོ་དོ་ཞིང་ཁྱུ་གང༌། ལྷོར་རང་གི་སྙིང་གའི་
14



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཐད་དུ་དཀར་ཁུང་གྲུ་བཞི་ལ་མགོ་ཤར་ཙམ། ནུབ་ཏུ་ལྟེ་བའི་ཐད་དུ་
ཟླ་གམ་ལག་མགོ་ཤོང་ཙམ་བྱང་དུ་ས་མཚམས་སུ་བུག་པ་ཟླུམ་
པོ་མཐེ་བོང་ཤོང་ཙམ་རྣམས་བྱའོ། །གལ་ལྟ་སྒོམ་ཁང་ལ་ལོགས་
བཞི་ རང་ལོགས་སུ་མེད་ན། ལོགས་ཡོད་དང་བསྟུན་པའི་གསལ་
བུག་ ཚང་ བ། ཆེ་ ཆུང་མཐོ་དམའ་ སོགས་ གོང་ ལྟར་ རིགས་ པས་
དཔགས་ཏེ་ཤེས་པར་བྱ་ལ། སྟེང་འོག་ཕྱོགས་མཚམས་ཐམས་ཅད་
ཞ་ལ་བྱི་དོར་དང་ལྡན་པ་དཀར་བའི་ཟེར་མེད་པ་ལ། འབྱོར་ན་སྒོ་
ཡོལ་རིམ་པ་གསུམ་དང༌། མ་འབྱོར་ནའང་འཛུལ་སྒོ་ཅན་སྒོ་ཚད་
དཔངས་སུ་མཐོ་བཞི་པ་བྱ་ལ། བཟའ་བཏུང་བསྐྱལ་བའི་སྒོ་འཁྱོག་
དང༌། འོག་ཏུ་གཤང་གཅི་དོར་བའི་བུ་ག་སོགས་དང༌། སྒོའི་གདོང་
དེར་རང་སོ་ཐུབ་པའི་བླ་དབྱེ་ཡིད་ལྕོགས་པ་ཞིག་དང་བཅས་པ་
བློས་དཔག་སྟེ་ལེགས་པར་འགྲུབ་པར་བྱའོ། །
༈ གཉིས་པ་ ཉམས་ སུ་ལེན་ཚུལ་དངོས་ལའང་ཁྲ་ཁྲིད་དང་
ཨར་ལ་གཏད་པ་གཉིས་ལས། ཐོག་མར་ཁྲ་ཁྲིད་གསལ་བུག་ལ་
བསླབ་ པ་ནི། དེའང་ ལས་ དང་ པོ་ པའི་ སྐབས་ འདིར་ འཇུག་ སྒོ་
གཟབ་པ་གནད་དེ། ཅི་ཞེ་ན་ལུས་ཀྱི་རྩ་ཐིག་རླུང་གསུམ་འཁྲུགས་
ji5



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པས། ལུས་སེམས་མི་བདེ་བའི་རྣམ་པ་དུ་མས་སྣ་སུན་ཏེ། ཕྱིས་
ནས་འཇུག་སྙིང་མི་སྤྲོ་བ་སོགས་ཀྱི་གེགས་དང་གོལ་ས་མང་བ་དང་།
ཁྱད་ པར་ དུ་ དབྱིངས་ རིག་ མི་ འཕེལ་ ཞིང་ ངལ་ བ་ དོན་ མེད་ དུ་
གསུངས་ པས། དལ་ གྱིས་ ཐབས་ མཁས་ པའི་ སློབ་ དཔོན་ གྱིས་
བསླབ་ཅིང་སློབ་མས་ཉམས་སུ་བླངས་པས་གེགས་སྐྱོན་གང་ཡང་མི་
འབྱུང་ ཞིང༌། ཕྲན་བུ་བྱུང་ ཡང་ སེལ་ སླ་ བས་ སོ། །དེ་ན་ ཟླ་ སྟོད་
གཟའ་སྐར་བཟང་པོ་ལ་ཞུགས་ཏེ། མཁོ་བའི་རྐྱེན་ཁམས་གསོ་བའི་
རྫས་ བཅུད། མིག་ གི་ སྨན། བྱུགས་ པའི་ འབྲུ་ མར་ དང༌ ། སྒོམ་
མཁར་རླུང་སྨན་ལ་སོགས་སྟ་གོན་བྱ་ལ། སྒོམ་ཁང་གི་ནང་ལོགས་
ཐམས་ཅད་ལ་དྲི་བཟང་གིས་ཆག་ཆག་གདབ། སྤོས་ཀྱིས་བདུག་སྟེ་
དབུས་དྲངས་པོར་མལ་བྱའོ། །དེ་ཡང་སྤྲོ་ན་བླ་མ་ཡི་དམ་མཁའ་
འགྲོའི་གཏོར་མ་ཆ་ཚང་བ་ཞིག་བཤམས། བར་ཆད་མི་འབྱུང་བར་
སྡོང་ གྲོགས་གྱི་ གསོལ་ བ་ གདབ། ཕྲིན་ ལས་ བཅོལ། ཕྱོགས་ དེའི་
གཞི་བདག་ལ་གཏོར་མ་བསྔོས་ལ་བཀའ་བསྒོ་ནས་སྒོ་གསུམ་གྱི་བྱ་
བ་དགུ་ཕྲུགས་སུ་བཏང་ཏེ་མཚམས་དམ་པར་བཅད་ནས། ལུས་ལ་
འབྲུ་མར་རམ་འབྲི་མར་སྙིང་པ་བསྐུ་བྱུགས་དང༌། མིག་རྫས་དང༌།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བཅུད་ ཆེན་ གྱི་ ཟས་ སམ། ཁམས་ དང་ མཐུན་ པའི་ བཟའ་ བཏུང་
རྣམས་བསྟེན་ཏེ། ཁྲེགས་ཆོད་ བློ་ འདས་ ཀྱི་ངང་ ལ་ ཞག་གསུམ་
ཅི་བདེར་སོར་གཞུག་གོ། །དེ་ནས་ད་ནངས་སྔ་བར་བསྒོམ་ཁང་དུ་
ཞུགས་ཏེ། རང་ཉིད་ཡི་དམ་གྱི་བསྐྱེད་རིམ་དང་ལྡན་པས་བགེགས་
བསྐྱད་ཅིང་གུ་གུལ་གྱིས་བདུག་པ་དང་བསྲུང་འཁོར་བསྒོམ་སྟེ། སྒོ་
ཡོལ་ རིམ་གསུམ་མམ། ཡང་ན་འདག་ཆར་བྱ་ལ། སྐྱབས་ སེམས་
ནས་བཟུང་སྟེ་བླ་མའི་རྣལ་འབྱོར་དབང་བཞི་ལེན་པ་དང་བཅས་
གྲུབ་ ནས། ཉི་ རྩེ་ ཤར་ བ་ དང༌ ། དཀར་ ཁུང་ གཞན་རྣམས་ དམ་
དུ་བསྒག་ནས་ཤར་སྒོ་ཕྱེ་སྟེ་གདན་ནང་ཚང་ཅན་ནམ་འཇམ་འབོལ་
གྱི་སྟེང་དུ། ཐོག་མར་ཆོས་སྐུའི་བཞུགས་སྟངས་དང་ལྟ་སྟངས་གྱིས་
ཉི་ཟེར་ལ་མི་འགུལ་བ་གསུམ་དང་ལྡན་པས། སྔ་དྲོ་ཕྱེད་ཀྱི་བར་དུ་
ཉམས་སུ་བླངས་སོ། །སྔ་དྲོ་ཕྱེད་ནས་དགུང་གི་བར་དུ། ལྷོ་སྒོ་ ཕྱེ་
ནས་ལོངས་སྐུའི་བཞུགས་སྟངས་དང་གཟིགས་སྟངས་ཀྱིས་བསྒོམ།
དགུང་ལ་ཁྲེགས་ཆོད་བློ་འདས་ཀྱི་ངང་ལ་ཅི་བདེར་གནས་པར་བྱ།
ཕྱི་དྲོ་སོང་བ་དང་ནུབ་བུག་ཕྱེས་ལ་སྤྲུལ་སྐུའི་བཞུགས་སྟངས་དང་
གཟིགས་སྟངས་ཀྱིས་བསྒོམ། ཉི་མ་རྒས་པ་དང་བྱང་བུག་ཕྱེ་ནས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྣམ་ སྣང་ ཆོས་ བདུན་ནམ། ཐབས་འགལ་ཀྱི་ཕྱག་རྒྱ་བྱ་ལ། བུག་
པར་ལྟ་སྟངས་གཟིར་ནས་དབྱིངས་རིག་ཨེ་གསལ་བལྟ་སྟེ། འདི་
ནས་དབྱིངས་རིག་མ་ཟིན་གྱི་བར་དུ་ཉིན་རེ་བཞིན་གསལ་བུག་
རྣམས་ལ་གོང་ལྟར་བསླབ། དེ་ཡང་ཤར་ནས་རིམ་བཞིན་སྒོ་ཕྱི་མ་
ལ་བལྟ་ཚེ་སྔ་མ་རྣམས་དམ་དུ་བསྒག་པ་གནད་དེ། ནུབ་མོ་ཐམས་
ཅད་ལ་ཁྲེགས་ཆོད་བློ་འདས་ཀྱི་དོན་ལ་མཉམ་པར་བཞག་གོ། །དེ་
ནས་གོང་གི་བྱང་བུག་ནས་ལུ་གུ་རྒྱུད་ཟིན་པའམ། ཡང་ན་རབ་མུན་
ཁང་དུ་འོད་གསལ་འཆར་བ། འབྲིང་གསལ་བུག་ ཆུང་ངུར་འོད་
གསལ་འཆར་བ། ཐ་མ་འོད་ཀྱི་འབེན་གར་ཡོད་དུ་འཆར་བ་དང༌། །
བུག་པ་ཐམས་ཅད་དམ་དུ་བསྒགས་ནས་མུན་དམ་ལ་ཞུགས་ཏེ།
འོག་ནས་འབྱུང་བ་བཞིན་ཨར་གཏད་ལ་རིམ་པར་བསླབ་བོ། །དེ་
ཡང་གང་ཟག་གང་དུ་ཉིན་སྣང་ལ་ཆེར་གོམས་ནས་དེའི་ཤུགས་ཀྱིས་
མཚན་མོ་ཡང་འོད་གསལ་མཐོང་བ་དང༌། ཡང་དབང་པོ་རབ་རྩ་
བཟང་པ་སོགས་ལ་ནི། དཀར་ཁུང་མེད་པར་དང་པོ་ནས་མུན་ཁང་
དུ་ ཞུགས་ སྟེ། དངོས་ གཞི་ ཨར་གཏད་ ལ་ འཇུག་ནས་ རིམ་པར་
ཉམས་ སུ་ བླངས་ ཀྱང་ འོང་ བས་ ཤེས་ པར་ བྱའོ། །དེ་ དག་ ལས་
118



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གཞན་འབྲིང་ཐ་སོགས་ནི་མུན་པ་ལ་མི་འཇུག་སྟེ། ཅི་ཞེ་ན་གོམས་
ཤུགས་མེད་པས་རྐྱེན་གེགས་མང་ཞིང་མི་ཆུན་པའོ། །དེས་ན་རིམ་
གྱིས་ལས་དང་པོ་པ་རྣམས་ལ་འདི་ལྟར་དུ་ཁྲིད་པས། གེགས་སྐྱོན་
མི་འབྱུང་བ་དང་ཉམས་སྣང་འཕེལ་ཆེ་བ་ཡིན་ནོ། །
༈ གཉིས་པ་དངོས་གཞི་ཨར་ལ་གཏད་པ་དང༌། དངོས་ སུ་
འཇུག་པ་གཉིས་ལས་དང་པོ་ནི་མལ་ས་ཤུལ་དེའམ། ཡང་ན་བྱང་
ཤར་དུ་བྱ་སྟེ། ནང་ཚངས་ཅན་ཤིན་ཏུ་འབོལ་བ་མདའ་གང་གྲུ་བཞི་
པར། སྔས་ དང་རྒྱབ་སྐྱོར་ སོགས་རྟེན་ས་གང་ཡང་མེད་པར་དྲང་
སྲོང་ཙོག་པུའི་འདུག་སྟངས་བྱ་སྟེ། ལག་པའི་གྲུ་མོ་གཉིས་པུས་མོའི་
སྟེང་དུ་གཙུགས་ཤིང་བསྒོམ་ཐག་གིས་བཅུད་དེ། ཐོག་མར་རླུང་རོ་
དལ་བུས་ན་ར་ར་དབྱུང་ཞིང༌། འཇམ་རླུང་གསར་པ་རན་ཚོད་དུ་
བཟུང་སྟེ། ལག་པའི་གུང་མཛུབ་གཡས་གཡོན་གྱིས་མིག་གཉིས་ཀྱི་
འབྲས་བུའི་སྟེང་ནས་པགས་པ་དང་བཅས་དལ་བུའི་མ་ན་བར་དུ་
རན་པར་མནན་ཏེ། ཅུང་ཟད་ན་བ་དང་ལུ་གུ་རྒྱུད་འོད་གསལ་གྱི་
ཐིག་ལེ་ཁྲ་ཆེམ་འབྱུང་ཞིང༌། ཅི་ཞིག་ནས་ཟ་འོག་སྔོ་བཀྲ་མིག་མང་
རིས་དང༌། ཐིག་ལེ་ཉ་མིག་ལྟ་བུ་བསམ་གྱིས་མི་ཁྱབ་པ་ཤར་ཚེ།
119



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མིག་དལ་བུས་ཕྱེ་བ་དང་མཉམ་དུ་རླུང་ཡང་དལ་གྱིས་བཏང་ནས་
ཐད་ཀ་དྲང་པོར་མི་འགུལ་བར་བལྟས་པས། འོད་གསལ་གྱི་སྣང་བ་
ཁ་དོག་ལྔ་དང་ལྡན་པ་བསམ་གྱིས་མི་ཁྱབ་པ་འཆར་བས། གང་
ཤར་ལ་རྟོག་དཔྱོད་ཀྱི་འཛིན་པ་ཐམས་ཅད་དང་བྲལ་བའི་ངང་ནས་
མ་ཡེངས་པར་རྩེ་གཅིག་ཏུ་གཏད་ལ་མ་ཡལ་གྱི་བར་དུ་བསྒོམ་
མོ། །འདི་ སྐབས་ སུ་ རླུང་ འབྱིན་ འཇུག་ དལ་ བུས་ ཁ་ ནས་ བྱ་ བ་
གནད་དོ། །ཡང་དྭངས་པ་དང་སྔར་བཞིན་གུང་མོས་མནན་ནས་
བསྒོམ། སྐབས་ སུ་ ལག་མཐིལ་ གཉིས་ ཀྱིས་ བཀབ་ནས་ མིག་མི་
འགུལ་ བར་ བསྒོམ། ཡང་ ཕྲལ་ ནས་ དྭངས་ སུ་ འཇུག་ སྟེ། དེའི་
འགྲོས་ཀྱིས་ཐུན་ཆུང་ལ་གྲངས་མང་བར་དལ་བུས་ཚོད་དང་བསྟུན་
ནས་ བསྒོམ། ཧ་ཅང་དྲག་ན་མིག་ན། མགོ་ན་ སྐྱུགས་ ལོག་པ་ལ་
སོགས་འབྱུང་ཉེན་ཡོད་པས་མཁས་པར་བསླབ་བོ། །དེ་ལྟར་ཉམས་
སུ་བླངས་པས་ཐོག་མར་དམར་ལོང་ལོང་དང་དཀར་ལོང་ལོང་སྔོ་
ཀྲག་ཀྲུག་ དང༌ ། སེར་ ཟམ་ཟིམ་དང༌། སྨུག་ ལྕམ་ ལྕིམ་དུ་འཆར་
རོ། །དེ་ནས་ཁྲ་ཆིལ་ཆིལ་དང༌། འོད་དཀར་ཆི་ལི་ལི་བའི་དཀྱིལ་
ནས་སྔོ་ཏང་ཏང་བ་འབྱུང་པས། རིག་པ་ཡུལ་ཕྱིར་མི་འབྲངས་པས།
120



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གང་འཆར་ ལ་ དབང་པོ་མདུང་ཚུགས་ སུ་ གཏད་པ་དང་མིག་མི་
འགུལ་བ་གནད་དོ། །དེ་ལྟར་སྣང་བ་མཐོང་བ་ནི་ཆོས་ཉིད་མངོན་
སུམ་གྱི་སྣང་བ་ཞེས་བྱ་སྟེ། ཐལ་འགྱུར་ལས། །རང་གི་མཐེབ་དང་
མཛུབ་མོ་ཡིས། །ཐིག་ལེ་སྟོང་པའི་སྒྲོན་མ་གཏེམ། །གཏེམ་པ་དེ་
ལས་གང་བྱུང་བ། །ཆོས་ཉིད་མངོན་སུམ་སྣང་བའོ། །ཞེས་གསུངས་
སོ། །དེ་ལྟར་ཉམས་སུ་བླངས་པས་དབྱིངས་རིག་འཕེལ་ལྔ་འགྱུར་
གྱིས་ཆེ་ཞིང༌། ཉམས་གོང་འཕེལ་ལ་དཀའ་ཚེགས་མེད་པར་འགྱུར་
ཏེ། །དེ་ལྟར་ཞག་བདུན་ཕྲག་གཅིག་ལ་ཉམས་སུ་བླངས་ནས། སླར་
ཉིན་མོའི་རྣལ་འབྱོར་ལ་ཉིན་ཞག་ཇི་རིགས་ཤིག་ཁམས་དང་བསྟུན་
ནས་བསྒོམ་མོ། །ཡང་ཁམས་སྙོམས་པ་དང་མུན་པའི་ཁང་བུར་སྔ་
མ་བཞིན་ཨར་གཏད་ལ་ཞག་བདུན་ཉམས་སུ་བླངས་ནས། ཡང་
ཉིན་སྣང་ལ་བསྒོམ་ཚུལ་གོང་བཞིན་བྱའོ། ། །
༈ གཉིས་པ་གསང་བའི་གཟེར་ཐིག་གནད་འབེབས་སུ་ཉམས་
སུ་བླངས་པ་ནི། །ལུས་གནད་སྔ་མ་ལྟར་ལས། སྲིན་བལ་ལམ། ཀ་
བལ་ལམ། ཕྱིང་བལ་ཧྲིལ་མོ་མིག་འབྲས་ཙམ་པ་གཉིས་མིག་ལ་
ལྷན་ལ། སྣམ་བུ་ནག་པོའམ་དམར་པོ་ཞིང་སོར་གཅིག་པས་དམ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལྷོད་རན་པར་ལྟག་ཁུང་དུ་བཅིངས་ལ་ལུས་དྲངས་པོར་བསྲངས།
རླུང་དལ་བར་ཁ་ནས་གཏོང་ཞིང་དབང་པོ་ཐད་ཀར་གཏད་དེ། ཉིན་
མཚན་དུ་གནས་པར་བྱ་སྟེ། སྐབས་སྐབས་སུ་ཕྱིང་པ་ནག་པོ་ལ་བྱ་
མོའི་སྒོ་ང་སེར་ཐིག་དང་། ག་བུར་དང་ཙན་དན་གྱི་ཆུས་བྱུགས་པས་
མིག་ལ་བཀབ་སྟེ། སྐུད་པ་དམ་ལྷོད་འཚམས་པར་བཅིངས་ལ་སྔར་
བཞིན་ཉམས་སུ་བླངས་སོ། །ཡང་སྐབས་སུ་མིག་ལ་ཆུ་ཆག་བྱ་བ་
དང༌། ཞོགས་པ་སྔ་མོར་རླུང་བཟུང་ནས་ལག་མཐིལ་དྲག་ཏུ་འཕུར་
ཏེ། མིག་ གཉིས་ འཕུར་ནས་མིག་ གཞུག་ ལ་ ཕར་ ཕྱིའོ། །དེ་ལྟར་
བརྩོན་པ་དྲག་པོས་ཉམས་སུ་བླངས་པས། འཆར་སྣང་ནི་གོང་དང་
འདྲ་བ་ལས། ཇི་ལྟར་ཅིག་ན་ ཁ་ དོག་ལྔ་ལྡན་ གྱི་དཀྱིལ་འཁོར་
རྫོགས་ པར་འཆར་རོ། །དེ་ནས་བེམ་པོས་མི་སྒྲིབ་པར་ རབ་རིབ་
ཆལ་ཆིལ་དུ་མཐོང་བར་འགྱུར་རོ། །དེ་ནས་བསྒོམ་ཁང་ཐོ་ཕྱེ། དེ་
ནས་དཔག་ཚད་དང་རྒྱང་གྲགས་སུ། དེ་ནས་ཡུལ་ཁམས་དང༌། ཇི་
ལྟར་ཞིག་ན་འཛམ་གླིང་དང་རིགས་དྲུག་གི་ཡུལ་ཁམས་ཐམས་ཅད་
ཡིད་ཀྱི་མིག་གིས་མཐོང་བར་འགྱུར་ཏེ། དེ་ལྟར་བཟང་ངན་གྱི་རྣམ་
པ་མི་འཆར་ དགུ་འཆར་མི་མཐོང་དགུ་མཐོང༌། མི་གསལ་ དགུ་
122



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གསལ་སྣ་ཚོགས་པ་ཅི་དང་གང་བྱུང་ཡང་གང་ཟག་གི་རྩ་བཟང་ངན་
དར་རྒུད་དང༌། རླུང་གི་འཕེལ་འགྲིབ་ཀྱི་བྱེད་ལས་ཁོ་ན་ཡིན་ཏེ།
དོན་ལ་སེམས་ཉིད་སྟོང་པའི་རང་རྩལ་དུ་ཐག་བཅད་ནས། ལུས་
རང་བབས་སུ་ཀློད་དེ་ ཤིག་གེས་བཞག །སེམས་དུས་གསུམ་གྱི་
རྟོག་པའི་རྗེས་སུ་མི་འབྲངས་ཤིང་། སོ་མ་མ་བཅོས་གཉུག་མའི་ངང་
ལ་ཡེ་རེ་བཞག་པར་བྱའོ། །དེ་ལྟར་ཉམས་སུ་བླངས་པའི་སྐབས་
རྣམས་སུ་མགོ་ཡུ་འཁོར་རམ་སྐྱུགས་ལོག་ན་མར་ཁུ་དང་ཐུག་པ་ཅི་
བཟང་བཏང་ནས་ཅུང་ཟད་གསིང། གཞན་གྱི་ལུས་ཉམས་ཕལ་མོ་
ཆེ་ནི་ངང་ལ་བཞག་པས་རང་གྲོལ་དུ་འགྲོ་ལ། །ཅིས་ཀྱང་བསྲན་མི་
བཟོད་ པ་ ཙམ་བྱུང་ན། གེགས་སེལ་ གྱི་གདམས་པ་ གཞན་ནས་
འབྱུང་བ་ལྟར་བྱ་བ་གནད་དོ། །དེ་ལྟར་ཉམས་སུ་བླངས་པས་ཞག་
བཅུ་བཞིའམ། ཉེར་གཅིག་གིས་སྣང་ཚད་རྣམས་རིམ་པར་འཆར་
ཞིང༌། འོད་དང་འོད་ཁྱིམ་དང༌། ཐིག་ལེ་དང་གྱེན་འགྲེངས་དང༌།
རྩིབས་ཤར་དང༌། གུར་ཁྱིམ་དང༌། སྐུ་ཕྱེད་པ་དང༌། ཡབ་ཡུམ་ཟུང་
འབྲེལ་དང༌། ཡོངས་སུ་རྫོགས་པའི་བར་རྣམས་བརྩོན་འགྲུས་དང་
དབང་པོའི་ཁྱད་པར་བཞིན་ཚད་ལ་ཕེབས་པ་དང༌། ཟད་པའི་སྣང་
123



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བ་ཞག་དང་ཟླ་བ་ཙམ་ནས་མཐར་ཕྱིན་པར་འགྱུར་ཏེ། ཤིན་ཏུ་
གསང་བའི་ལམ་མཆོག་འདི་ཁོ་ནའོ། །དེ་ལྟར་གནད་འབེབས་ལ་
ཞག་བདུན་ཕྲག་གཉིས་སམ་གསུམ་བློ་དང་བསྟུན་ནས་ཁྲིད་དོ། ། །
༈ གསུམ་པ་སྒྲོན་མ་དྭངས་སུ་འཇུག་པ་ནི། གོང་བཞིན་མུན་
ཁང་དམ་པོར། སྟན་མདའ་གང་གྲུ་བཞི་ནང་ཚངས་ཅན་ལ། གཡས་
གཡོན་ལ་སྔས་སྐྱོར་ཐོགས་ཐུག་མེད་པ་དེར། ལུས་གནད་རྐང་པ་
ཅུང་ཟད་བསྣོལ་བས། སྒོམ་ཐག་ཕོ་བ་དང་པུས་མོའི་བར་ལ་བཏང་
ལ་པུས་མོ་གཉིས་ཅུང་ཟད་བསྡམས། ལག་གཉིས་དཔུང་མཚམས་
སུ་རན་པར་འཁྱུད་ལ་བསྣོལ་མར་བྱ། ཡང་ན་དྲང་སྲོང་ལྟར་འཁྱུད་
དོ། །དེ་ནས་སྒོམ་མཁར་དྲི་བཟང་གི་ཤིང་དྲོད་དང་ལྡན་པ། དྲང་པོ་
ལ་རང་གི་མཐོ་གསུམ་སོར་གསུམ་པ། སྦོམ་ཕྲ་སྦ་མཁར་ཕྲ་ཤོས་
ཙམ་རྐེད་པ་བུམ་ལྡིར་རྩ་བ་བཟླུམ་པོ། །རྩེ་མོ་ཨོག་སྟེགས་བླ་གམ་
སྦལ་ཐིལ་དང་མཉམ་པ་དར་འབོག་གམ། བལ་གྱི་འབོལ་རྩིབས་
ཅན། སྒྲོ་བ་ནས་སོར་བཞིའི་སར་བཙུགས་ཏེ་ཨོག་ཞོ་བཙུད་ལ། དེ་
ལ་གཏོད་ཕུར་སྲོག་ཤིང་གི་ཚུལ་དུ་བྱེད་ལ། གཡོ་འགུལ་དང་ཕྲག་
ཕྲིག་མེད་པར། མིག་ཐད་སོ་དྲང་པོ་ལ་ནམ་མཁར་མདུང་ཚུགས་སུ་
124



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གཏད་ཅིང་། རླུང་དལ་བར་ཁ་ནས་ཕྱིར་འཕངས་ཤིང༌། སེམས་ཀ་
དག་འཕྲོ་རྟོག་དང་བྲལ་བའི་ངང་ནས། ལྷུན་གྲུབ་འོད་གསལ་སྣང་
བ་དེ་ལ་རྟོག་དཔྱོད་དེར་འཛིན་མེད་པར་སལ་ལེ་ཉམས་སུ་བླང་
ངོ༌། །འདིའི་ སྐབས་ སུ་ ཞག་བདུན་ ཕྲག་ གཅིག་ གམ་ གཉིས་ གང་
རིགས་བྱའོ། །དེ་ལྟར་འདི་ཡན་མུན་ཁྲིད་ཀྱི་དངོས་གཞིའི་རིམ་པ་
སོང་ནས།
རྗེས་ཀྱི་བོགས་འདོན་དབྱིངས་སྣང་མཆེད་ཐབས་ཀྱི་གདམས་
པས། འབྲས་ བུ་ཆོས་ཟད་ཀྱི་སར་ བསྐྱལ་བ་ ལ་ གསུམ་ སྟེ། ཉིན་
སྣང་གི་བོགས་འདོན་མཆེད་ཐབས་དང༌། མཚན་སྣང་གི་བོགས་
འདོན་མཆེད་ཐབས་ དང༌། ཉིན་མཚན་གཉིས་ཀའི་བོགས་འདོན་
མཆེད་ཐབས་སོ། །དང་པོ་ནི་ཉིན་མོའི་རྣལ་འབྱོར་གྱི་སྐབས་ལྟར་ལ།
གཉིས་ པ་ མཚན་སྣང་ གི་ བོགས་ འདོན་ནི། སྔ་མ་བཞིན་ཁམས་
སྙོམས་ པའི་ སྐབས་ཐམས་ཅད་དུ་མུན་ཁང་དམ་པོར་ཞུགས་ཏེ།
བདེ་བའི་སྟན་ལ་ལུས་ཀྱི་གནད་རྣམ་སྣང་གི་ཆོས་བདུན་ལེགས་
པར་བཅའ་ལ། རླུང་དལ་བས་ཁ་ནས་ཕྱིར་འཕངས་ཏེ། མིག་ཅུང་
ཟད་ཟིམ་པས་ཐད་དྲང་དུ་བལྟས་པས་ཟབ་མོ་བློ་འདས་ཀྱི་སྣང་བ་
125



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཤིག་ཤིག་ལམ་ལམ་དུ་འཆར་རོ། །དེ་ལྟར་བཟང་ངན་གྱི་རྣམ་པ་ཅི་
འཆར་ཡང་ཕན་གནོད་གང་ཡང་མེད་པའི་ཕྱིར། ངོ་ཤེས་དང་ངོས་
བཟུང་དང༌། སྤང་བླང་དང་དགག་སྒྲུབ་ཀྱི་བློ་རྩོལ་ཐམས་ཅད་དང་
བྲལ་ལ། སྐད་ཅིག་ཀྱང་མ་ཡེངས་པར་རྟོག་མེད་དུ་ཤིག་གེ་ཧད་དེ་
གཞི་ཁྲེགས་ཆོད་བློ་འདས་ཀྱི་ངང་ནས་ཟུང་འཇུག་ཏུ་ཉམས་སུ་
བླངས་པས། མངོན་སུམ་མཆེད་པའི་ གནད་འདི་ལས་ཆེ་བ་མེད་
དོ། །གསུམ་པ་ནི་ཉིན་སྣང་དང་མཚན་སྣང་གང་ལའང་བར་སྐབས་
རྣམ་སུ་འོད་རྩ་ཨར་ལ་གཏད་པས་ཉིན་མཚན་གཉིས་ཀའི་བོགས་
འདོན་དུ་འགྱུར་རོ། །དེ་ལྟར་གསུམ་པོ་ནི་དུས་རྒྱུན་དུ་མ་ཤིའི་བར་
རམ། སྣང་ཚད་བཞི་མ་རྫོགས་ཀྱི་བར་དུ་དད་བརྩོན་དྲག་པོས་སྙིང་
ལ་ རུས་ པ་ བསྐྱེད་ནས་ ཉམས་ སུ་ བླང་བར་བྱའོ། །བོགས་ འདོན་
གཞན་ཡང་གོང་དུ་དངོས་གཞིའི་ཨར་གཏད་ནས་བཟུང་སྟེ་རྗེས་ཀྱི་
བར་དུ། ཡང་གཅེས་བཙན་ཐབས་དང་སྦྲེལ་ནས་ཉམས་སུ་བླངས་
ཚུལ་ལ་གཉིས་ཏེ། རླུང་བཅིངས་པ་དང་རྩ་བཅིངས་པའོ། །དང་པོ་
རླུང་བཅིངས་བ་ནི། ལུས་སྐྱིལ་ཀྲུང་དུ་འདུག་སྟེ། འཕོངས་མགོ་ཅུང་
ཟད་མཐོ་བར་བྱ། ལག་གཉིས་མཐེ་བོང་སྲིན་རྩར་བཅད་པའི་ཁུ་
126



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཚུར་ བྱ་ སྟེ། དཔྱི་ ཟུར་ གཡས་ གཡོན་ གྱི་ ས་ ལ་ ལྗིད་ ཁེལ་ བར་
གཟུགས། དཔུང་མགོ་འཐེན་ཅིང་གཅུན་ལ། ཁ་ཅུང་ཟད་བསྒྲད་ལ་
ལྕེ་རྩེ་རྐན་ལ་སྦྱར། མིག་གཉིས་སྨིན་ཕྲག་གི་ནམ་མཁའ་ལ་དྲིལ་ཏེ།
མདུང་ཚུགས་སུ་གཏད་པས་འགྲུབ་ཅིང༌། རླུང་གནད་ནི་ཕྱིར་དྲག་
རླུང་དུ་གསུམ་གསུམ་ཕུད། ནང་དུ་དྲག་རླུང་དུ་རྔུབས་ཏེ་ཐུབ་ཐུབ་
དུ་བཟུང༌། དེ་ལྟ་བུའི་འཁྲུལ་འཁོར་དུ་རླུང་གིས་བཅིངས་པས་འོད་
གསལ་བཙན་ཐབས་སུ་འཆར་ཞིང་། ལས་རླུང་འགྱུ་བ་གཅོད་ཅིང་
ཡེ་ཤེས་བཙན་ཐབས་སུ་འཆར་བར་ཐེ་ཚོམ་མེད་དེ་ཟབ་པའི་མཐར་
ཐུག་ཡང་དག་པའོ། །
གཉིས་པ་རྩ་བཅིངས་པ་ནི། ལུས་སྐྱིལ་ཀྲུང་དྲང་པོ་ལ་ལག་པ་
མཐེ་བོང་གཉིས་བཅང་བའི་ཁུ་ཚུར་གཉིས་མཁལ་ཁུང་གཉིས་སུ་
བཙུགས་ ཏེ། གྲུ་ མོ་ བརྒྱང་ ཞིང་ དཔུང་ མགོ་ གཉིས་ གཅུན་ ལ།
མཁལ་རྩ་གཉིས་བསྡམ་ཞིང་གཅུན་པས། འོད་གསལ་ལུ་གུ་རྒྱུད་
བཙན་ཐབས་སུ་འཆར་ཞིང༌། མི་འགུལ་བར་གཏོད་ལ་མནན་དེ་
བག་ གི་དལ་བར་འགྱུར་རོ། །ལྟག་རྩ་ཅུང་ཟད་འཐེན་ཅིང་མིག་
གཉིས་ཐད་དྲང་པོར་སྨིན་ཕྲག་ལ་དྲིལ་ཏེ་བལྟའོ། །རླུང་ནི་ཁ་ནས་
j27



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མདུར་ཞིང་ཕྱིར་ཅུང་ཟད་འཐེན་ནོ། །འདི་ནི་ལུ་གུ་རྒྱུད་བཙོན་དུ་
འཛིན་པའི་མན་ངག་ཀུན་གྱི་ཐུན་མོང་མ་ཡིན་པའོ། །དེ་ལྟར་རྣམ་པ་
གཉིས་ནི་ཁྱད་པར་གྱི་བོགས་འདོན་ཏེ་གསང་བའི་ལམ་སྲོག་ལྟ་
བུར་གསུངས་འདུག་གོ། །གཞན་ཡང་ཡང་གཅེས་གནད་ཀྱི་བོགས་
འདོན་སོགས་ནི་སྔར་ཉིན་མོའི་སྐབས་ལྟར་ཤེས་པར་བྱའོ། །དེ་ལྟ་
བུའི་མུན་པའི་འོད་གསལ་ལ་ཡེངས་མེད་རྩེ་གཅིག་པས་ཉམས་སུ་
བླང་བའི་རྣལ་འབྱོར་བ་རྣམས་ལ། ཉམས་རྟགས་ཀྱི་འཆར་ཚུལ་
དཔག་ཏུ་མེད་པ་འབྱུང་ཡང༌། བསྡུ་ན་ཕྱི་ལུས་ཀྱི་ཉམས་དང་ནང་
སྣང་ བའི་ ཉམས་ གཉིས་ ལས། དང་ པོ་ ནི། གང་ ཟག་ གི་ བརྩོན་
འགྲུས་རབ་འབྲིང་ཐ་མའི་ཁྱད་དམ། དབང་པོའི་བྱེ་བྲག་གིས་རབ་
ཞག་གསུམ། འབྲིང་དྲུག །ཐ་མ་དགུ་ཙམ་ནས། ཕྱི་ལུས་ཀྱི་ཉམས་
འདར་བ་དང༌། འཕྲིགས་པ་དང༌། ཞིག་པ་དང༌། ན་བ་དང༌། ཁོལ་
བ་དང༌། བེམ་པ་དང༌། སྦྱིད་པ་དང༌། ཀླད་ཡུ་འཁོར་བ་དང་ལུས་
གཅིག་ལས་གཉིས་སུ་མཆེད་པ་ལ་སོགས་པ་མ་ངེས་པ་དུ་མ་འབྱུང་
སྟེ། ལུས་ ཡེ་ཤེས་ཀྱི་རྩལ་འབྱུང་བ་ལྔ་ལས་གྲུབ་པས། དེའི་ཉེར་
ལེན་གྱི་ལུས་ཀྱི་འབྱུང་བ་དབང་དུ་འདུ་བའམ་གཅུད་པ་ལྟ་བུ་དང༌།
128



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྩ་དང་རླུང་རྣམས་ཆུན་པས་འབྱུང་ངོ༌། །དེ་ཡང་ཕྱི་ནང་རྟེན་འབྲེལ་
གཅིག་པས། ཉམས་དང་མཐོང་སྣང་ལ་སྣ་ཚོགས་འབྱུང་ངེས་པས།
དེ་ལ་ཁུ་འཕྲིགས་དང་སྤང་བླང་གང་ཡང་མི་བྱ་སྟེ། རླུང་རིག་མིག་
གསུམ་རྩེ་གཅིག་ཏུ་དྲིལ་ཏེ་གཏད་པས་བག་གིས་གནས་པར་འགྱུར་
ཞིང་། ཡང་ལུས་ཀྱི་འབྱུང་བ་ཤིན་ཏུ་ཡང་གཡོ་ཞིང་འཁྲུགས་པ་དང་།
བྱེར་ཟུག་ལ་སོགས་སྣ་ཚོགས་པ་དང་། ཡང་ལུས་ཕྱི་ནང་གི་གདོན་
ཕྲའུ་ལ་སོགས་ཀྱིས་མ་བཟོད་པ་དང༌། གཟུགས་སྣ་ཚོགས་ཀྱིས་
ཁེངས་པ་དང༌། དོན་ལ་ཇི་ལྟར་བྱུང་ཡང་གནས་ལུགས་རྟོགས་པའི་
གདེང་གི་གོམས་གཅོད་གནད་དུ་བསྣུན་ནོ། །ཅིས་ཀྱང་མི་ཚུགས་
བསྲན་མི་བཟོད་པ་བྱུང་ན། ཉི་མ་ལ་ཅུང་ཟད་གསིང་བག་ཡངས་སུ་
སོར་ བཞག་ གོ། །ཡང་ འདི་ དུས་ འབྱུང་ བའི་ དྭངས་ སྙིགས་ ཕྱེད།
ཁམས་གཡོ་ཞིང་འཁྲུགས་པས་མི་འཕྲོད་པའི་རྟགས་ནི། སྤྱི་གཙུག་
ཚ། ཁོལ། འཚིག །ནས༴ ཟུག འཕར༴ མཐོངས་ བྱེ་ བ་ སྙམ་ བྱེད་
པ་བྱུང་ན། དུས་མིན་འཆི་ལྟས་ཡིན་པས། འཕྲོ་བཤོལ་བླ་དབྱེར་
ཕྱིར་ཐོན་ལ་ཉིན་མོའི་རྣལ་འབྱོར་ལ་གཏད། ལུས་ཁོང་ལྷོད་ལ་དལ་
བར་གནས། ཚེ་སྒྲུབ་ཟབ་མོ་ལ་བསྙེན་བསྒྲུབ་བྱ། བླ་མ་དང་ཚེ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དཔག་མེད་དབྱེར་མེད་སྤྱི་བོར་བསྒོམས་ལ་གསོལ་བ་གདབ། བླ་
མའི་སྐུ་ལས་ཚེའི་བདུད་རྩི་ཕབ་ལ་ལུས་སྟོད་སྨད་ཐམས་ཅད་མེར་
གྱིས་ཁེངས་པར་བསམ་ལ་རླུང་བཟུང་། ཤེས་པ་བདུད་རྩི་ལ་གཏད་
དོ། །སྙིང་མི་དགའ་བ་དང་ཤེས་པ་འཁྲུགས་པ་བྱུང་ན། བླ་མ་སྙིང་
ཁར་བསྒོམ་ལ་གསོལ་བ་གདབ། རྗེས་སུ་བླ་མ་རང་ལ་བསྟིམས་
དབྱེར་མེད་ངང་ལ་ཤེས་པ་ལྷོད་དོ། །རྡོ་རྗེ་སྦྲིད་པ་དང་ཟ་བ་བྱུང་ན་
ཁམས་འཛགས་པས་སྨིན་ཕྲུག་ན་གཡུང་དྲུང་དཀར་པོ་ལ་ཐིག་ལེ་
དྲུག་བརྩེགས་ཞིག་གནས་པ་ལ་ཤེས་པ་གཏད། ནུབ་མོ་ཨར་གཏད་
འགའ་རེ་བྱའོ། ། །
གཉིས་པ་ནང་སྣང་བའི་ཉམས་ལའང་མཐོང་རྟགས་དང་ཚད་
ཀྱི་ རིམ་བ་ གཉིས་ལས། དང་པོ་མཐོང་རྟགས་ནི། དེ་ལྟར་གཟིར་
ཞིང་ཉམས་སུ་བླངས་པས། རླུང་རིག་རྩ་ཁམས་རྣམས་དྭངས་ཤིང་
གནད་ དུ་ ཟིན་པའི་ཚེ། དང༌པོ་སྨིག་རྒྱུ་གཡོ་བ་ ལྟར་ ཕྲིལ་ ཕྲིལ་
བའམ་སྤྲིན་འཁྲིགས་ པའམ། ཁུ་རླངས་འཕྱོ་བ་ལྟ་བུ་འབྱུང་། དེ་
ནས་ཀྱང་ཉམས་སུ་བླངས་པས། སྔོ་ལང་ལིང་གི་རྣམ་པ་དུ་བ་ལྟར་
གཡོ་བའི་དཀྱིལ་དུ། འོད་ཚག་ཚིག་སྣང་བ་སྙམ་པ་འབྱུང༌། དེ་ནས་
130



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཀྱང་རིམ་པར་ཉམས་སུ་བླངས་པས། སྲིན་བུ་མེ་ཁྱེར་གྱི་རྣམ་པ་
འབྱུང་སྟེ། དེའང་དང་པོ་རེས་གསལ་རེས་མི་གསལ་ཞིང་མཐར་
བརྟན་དུ་འགྲོ་སྟེ། དེ་ཆེར་འཕེལ་བས་མེ་སྟག་འཕྲོ་བ་ལྟར་སྣང་ཞིང༌།
མཐར་མར་མེ་ལྟར་དམར་ཀེམ་ཀེམ་པ་འབྱུང་། དེ་ནས་སྐར་མདའ་
རྒྱུག་པ་ལྟ་བུ་དང༌། གློག་འཁྱུག་པ་ལྟར་ཡང་འབྱུང་ངོ༌། །དེ་རྣམས་
ཅུང་ཟད་བརྟན་པས་ཟླ་བ་འད་འོད་ཤར་བ་ལྟར་འབྱུང་ལ། དེ་ཡང་
མེ་འོད་འདྲ་བའི་དཀྱིལ་དུ་ཟླ་བའི་གཟུགས་ལྟར་ཁྱར་ཁྱུར་པ་དང༌།
ལ་ ལར་ ལྕགས་ སྲེག་ ཕྱིར་ བ་ ལྟར་ སྣང་ ཞིང༌ ། རྗེས་ ལ་ ཉི་མའི་
དབྱིབས་ལྟར་འོད་ཀྱང་གསལ་བ་དང་། དེ་ཆེར་འཕེལ་བ་ལ་སོགས་
འབྱུང་ངོ༌། །དེ་ ཡང་ དབང་ པོའི་ ཁྱད་ པར་ ཀྱིས་ རྒྱ་ ཆེ་ ཆུང་ དང༌ །
དབྱིངས་སྣང་གསལ་མི་གསལ་རྣམས་ནི་ངེས་ངེས་པོ་མེད་ཀྱང་རྩ་
ཁམས་འབྲིང་པོའི་ཚད་བཞག་གི་མཐོང་རྟགས་དེ་ལྟར་ལས། དེ་
ལས་ཆེ་བ་དང་ཆུང་རྣམས་ཀྱང་འབྱུང་ཚུལ་ཤེས་པར་བྱ་བ་གནད་
དོ། །གོང་དུ་མུན་ཁྲིད་ཀྱི་གཞུང་དུ་བཤད་པ་ནི་རྩ་དྭངས་པའི་ཚད་
དོ། །དེ་ལྟར་ཡང་མེཚན་བརྗོད་ལས། །ནམ་མཁའ་ལས་བྱུང་རང་
བྱུང་བ། །ཤེས་རབ་ཡེ་ཤེས་མེ་བོ་ཆེ། །འོད་ཆེན་རྣམ་པར་སྣང་བར་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བྱེད། །ཡེ་ཤེས་ སྣང་ བ་ ལམ་མེ་བ། །འགྲོ་བའི་མར་མེ་ཡེ་ཤེས་
སྒྲོན། །གཟི་ བརྗིད་ཆེན་ པོ་ འོད་ གསལ་ བ། ཞེས་ དང༌ ། ཐིག་ ལེ་
མཆོག་གི་རྒྱུད་ལས། །ཐབས་ཀྱི་སྦྱར་བ་མུན་སྣང་བ། །དུ་བ་མེ་
ཁྱེར་མར་མེ་དང༌། །ཟླ་བ་ཉི་མ་འོད་པོ་ཆེ། །སྣ་ཚོགས་འཕྲོ་བ་དུ་
མར་སྣང༌། །ཐིག་ལེ་དྲ་བ་སྨིན་མཚམས་སུ། །ཉམས་པ་མེད་པར་
ལྷག་གེ་བ། །ཀུན་ནས་སྣང་ཞིང་ཆེར་འཕེལ་བྱེད། །མངོན་སུམ་ལྷ་
དང་བཅས་པའོ། །ཞེས་གསུངས་སོ། །དེ་ནས་ཡང་ཉམས་སུ་བླངས་
པས། འོད་དེ་ལྟ་བུའི་དཀྱིལ་དུ་ཆོས་ཉིད་མངོན་སུམ་གྱི་སྣང་བས།
རིག་པ་རྡོ་རྗེ་ལུ་གུ་རྒྱུད་སྣང་བར་འགྱུར་ཏེ། གང་ཟག་གི་ཁམས་
རིགས་ཀྱི་ཁྱད་པར་གྱིས། ལས་དང་པོ་པའི་ཁ་དོག་ལ་ནག་པོ་དང༌།
སྔོན་པོ་དང༌། དམར་པོ་ལ་སོགས་མ་ངེས་པར་འབྱུང་ཞིང༌། རྗེས་
ནས་ལྔ་ལྡན་རང་མདོག་ཏུ་འགྲོ་སྟེ། དེ་དག་གསལ་བ་འཆར་བ་འོད་
ལྔ་ལྔ་དང་བཅས་པའི་ཐིག་ལེ། སྣུམ་ལ་འདྲིལ་བ་འཕེལ་དང་བཅས་
པ་ཉིན་སྣང་ལྟར་འགྱུར་ཞིང་སྐུ་ཚོམ་བུ་ལ་སོགས་ཟད་པའི་སྣང་
བའི་བར་འཆར་ཚུལ་ཐོད་རྒལ་སྤྱི་དང་འདྲ་བས་ཤེས་པར་བྱའོ། །
གཞན་སྟོང་གཟུགས་ལ་སོགས་པའི་མཐོང་རྟགས་ནི། གང་ཟག་གི་
132



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
རྩ་བཟང་ངན་དར་རྒུད་དང༌། རླུང་གི་འཕེལ་འགྲིབས་ཀྱི་ཁྱད་པར་
ལས་ དཔག་ཏུ་མེད་ པ་ འབྱུང་ སྟེ། ཕལ་ཆེར་ངེས་མེད་ ཡིན་ པས་
བརྗོད་ཀྱིས་མི་ལང་ངོ༌། །དེ་ལྟར་ལུས་ཉམས་དང་སྣང་ཉམས་ཀྱི་བྱེ་
བྲག་ལ། བཟང་ངན་གྱི་རྣམ་པ་ཇི་སྣང་ཇི་སྲིད་ཐམས་ཅད་རྨི་ལམ་
སྒྱུ་མ་ལྟ་བུའི་ཀློང་ནས། རྨི་ལམ་སྒྱུ་མེ་ལྟར་འཆར་བས། །རྨི་ལམ་སྒྱུ་
མ་ལྟ་བུས་ བློས། །རྨི་ལམ་སྒྱུ་མ་ལྟར་ཉམས་ སུ་ བླང་ཞིང༌། གང་
ལའང་ཇི་མི་སྙམ་པའི་འདུ་ཤེས་དང་ལྡན་པར་བྱའོ། །མདོར་ན་ལམ་
རྟགས་ཀྱི་མཐོང་ཚུལ་ལང་ལོང་ཅི་བྱུང་ཡང་། གཞི་ཀ་དག་གི་ངང་
ལ་གཡོ་བ་མེད་པ་ནམ་མཁའ་ལྟ་བུའི་རྣལ་འབྱོར་དུ་གནས་པར་བྱ་
བ་ནི། ཡང་དག་པའི་གནད་དེ་ཁོ་ན་ཉིད་དོ། །གཉིས་པ་ཚད་བཟུང་
བའི་རིམ་པ་ནི། སྨིག་རྒྱུ་གཡོ་བ་ལྟ་བུའི་དུས་ན་དབང་པོའི་རབ་
རིབ་སློང་བ་སྟེ། སྤྲིན་དང་ཁུ་རླངས་ལྟར་འབྱུང་ བ་ནི་ རབ་ རིབ་
དྭངས་པའོ། །དུ་བ་ལྟ་བུའི་དུས་ན་དབང་པོ་གཏན་ལ་ཕེབས་པ་སྟེ།
དེ་ཡན་ཆད་ནས་སྒྲིབ་བྱེད་སངས་པའི་ཚད་དོ། །མེ་ཁྱེར་ལྟར་སྣང་
བའི་ཚེ་ན་ཉམས་སྣང་མཐོང་བ་དང་པོ་སྟེ། དཔེར་ན་ཉི་མ་ཤར་བའི་
སྔ་ཐོག་ཏུ་ནམ་ལངས་པ་ལྟ་བུའོ། །མེ་སྟག་འཕྲོ་བ་ལྟར་སྣང་བ་ལ་
133



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སོགས་འགུལ་འཕྲིག་གཡོ་བ་རྣམས་ནི་གཏན་ལ་མ་ཕེབས་པ་སྟེ།
མར་མེ་ལྟར་སྣང་བ་ཚུན་ཆད་ནས་གཏན་ལ་ཤུགས་ཀྱིས་ཕེབས་
པར་འགྱུར་ལ། མར་མེ་ལྟར་སྣང་བ་ནི་ཉམས་སྣང་གཉིས་པའོ། །
ཟླ་བ་ལྟར་སྐྱ་འད་འོད་ནི་ཉམས་སྣང་བན་བུན་ཟད་པའི་སྔ་ལྟས་
སོ། །འདི་ནས་ནང་གི་རྟོག་པ་ ཕྲ་རགས་ཀྱང་འགག་པར་འགྱུར་
རོ། །ཉི་མ་ཤར་བ་ལྟར་གསལ་ཞིང་འོད་དང་བཅས་པར་སྣང་ཚེ།
མངོན་ སུམ་ ཀྱང་ ཐུན་མོང་མ་ ཡིན་ པར་ སྣང་ སྟེ། འདི་ནས་དེ་ཞེས་
འཁོར་འདས་རྒྱབ་གྱེས་པའི་ཚད་ཡིན་པས་མངོན་སུམ་དང་འདུ་
འབྲལ་མི་འབྱུང་ཞིང༌། འཁྲུལ་སྣང་ཐམས་ཅད་འགག་ནས་ཉིན་
མཚན་མི་ཕྱེད་པ་འབྱུང་བས། འདི་ཙམ་ནས་མུན་ཁང་མ་བརྟེན་ཀྱང་
ཆོག་གོ། །འདིའི་དུས་ན་འཁྲུལ་པའི་རྨི་ལམ་དབྱིངས་སུ་ཐིམ་སྟེ་མི་
རྨིས་ཤིང་འོད་གསལ་རྒྱ་ཆེ་རབ་འབྱམས་སུ་འགྲོའོ། །དེའི་ཚེ་ནུབ་
མོ་གཉིད་ལོག་པའི་ཚེ་ནའང་དག་པའི་ཞིང་ཁམས། ཤར་མངོན་
དགའ། ནུབ་བདེ་བ་ཅན་ལ་སོགས་པ་རང་གང་འདོད་པ་དེར་འགྲོ་
ཞིང༌། དེའི་རིགས་ཀྱི་བདག་པོ་ལ་ཆོས་ཞུ་བ་ལ་སོགས་ཀྱི་འདུན་པ་
རྩེ་གཅིག་ཏུ་གཏད་ལ། དང་པོ་ཨར་ལ་གཏད། རྗེས་སུ་དྭངས་སུ་
134



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གཞུག་ཅིང་དེའི་ངང་ལ་རྟོགས་པ་བར་མ་ཆོད་པར་གཉིད་ལོག་པས་
གོང་བཞིན་དུ་འགྲུབ་པར་འགྱུར་རོ། །དེ་ལྟར་ཉིན་མོ་ཐོད་རྒལ་དང་
མཚན་མོ་མུན་པའི་འོད་གསལ་ལ་དྭངས་སུ་གཞུག་ཅིང་། སྐབས་
རྣམས་སུ་འོད་རྩ་ཨར་ལ་གཏད་པས་ཉིན་མཚན་གཉིས་ཀའི་བོགས་
འདོན་དུ་འགྲོ་བས། འདི་ལྟར་ཉམས་སུ་ལེན་པ་ལ་ཚིག་དྲིལ་དུ་
འབུང་ནུས་པའི་གང་ཟག་དེ། ལོ་གསུམ་གྱིས་རིག་པ་ཚད་ལ་ཕེབས་
སྟེ། འཕོ་བ་ཆེན་པོའི་ སྐུ་འོད་ལུས་ འགྲུབ་ པར་ ཐེ་ཚོམ་མེད་དེ།
ཚེགས་ཆུང་དུས་སངས་རྒྱས་ལོ་ཟླ་ཙམ་གྱིས་འགྲུབ་པའི་གནད་ཟབ་
མོ་འདི་ལྟ་བུ་འཇིག་རྟེན་གྱི་ཁམས་འདིར། སངས་ རྒྱས་ སྟོང་ གི་
བསྟན་པ་ལ་འདི་བས་ཟབ་པ་ནི་འབྱུང་མི་སྲིད་དོ། ། །
ཞར་ལ་གེགས་སེལ་གྱི་གདམས་པ་བསྟན་པ་ལ་སྤྱི་དང་བྱེ་
བྲག་གཉིས་ཏེ། །དང་པོ་སྤྱིར་ནི། དེའང་སློབ་དཔོན་དེ་ཉིད་དང་པོ་
སྒོམ་འདེབས་པ་ལ་མཁས་པ་དཔེར་ན་ཞིང་པ་སོ་ནམ་ལ་གོམས་པ་
ལྟ་བུ། བར་དུ་སྒོམ་གྱི་ཉམས་སྐྱོང་བ་ལ་མཁས་པ་གླང་པོ་ཆེའི་རྫི་
བོས་གླང་པོ་ཆེ་འཚོ་བ་ལྟ་བུ། མཐར་ཉམས་མྱོང་ཡོན་ཏན་དུ་བསྒྱུར་
བ་ལ་མཁས་པ་ལྡུམ་རའི་ཚོས་མཁན་མ་ལྟ་བུ། སྤྱི་ཁྱབ་ཏུ་གེགས་
135



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སེལ་བ་ལ་མཁས་པ་དེད་དཔོན་ནོར་བུའི་སྙིང་པོ་བླངས་པ་ལྟ་བུ་སྟེ།
གོང་མ་གསུམ་ནི་གོ་སླའོ། །འདི་ནི་དཔེར་ན་དེད་དཔོན་ནོར་བུ་
བརྟག་པའི་བྱ་བ་ལ་མཁས་པས་ནོར་བུ་དང༌། འཆིང་བུ་དང༌། ནོར་
བུ་ལྟར་སྣང་བ་ལ་སོགས་པའི་བྱེ་བྲག་ལེགས་པར་བརྟགས་ནས།
དོན་འབྲས་འབྱུང་བའི་ནོར་བུ་རིན་པོ་ཆེ་དེ་ཉིད་ཕྱི་བདར་བྱས་ཏེ།
དྭངས་སུ་བླངས་ནས་མཆོད་པ་སོགས་ ཀྱིས་ཕུ་དུད་བྱས་པས་སོ་
སོའི་ནུས་པ་འབྱིན་ཞིང་འདོད་པ་སྩོལ་ལ། འཆིང་བུ་དང་འདྲ་མིན་
ལ་སོགས་ཕྱེད་པ་དང་འདྲ་བར། འདིར་ཡང་བླ་མ་གདམས་པ་དང་
ལྡན་ཞིང་ཉམས་མྱོང་སྐྱོང་བ་ལ་མཁས་པས། སྐབས་རྣམས་སུ་སློབ་
མ་ལ་ཉམས་མྱོང་ཅི་སྐྱེས་དྲི་བ་ལེགས་པར་བྱས་ནས་ བཤད་དུ་
གཞུག །སློབ་མས་ ཀྱང་ སྐྱོན་ ཅན་ དང་ སྐྱོན་མེད་ཅི་ བྱུང་ ཡང་ སྦ་
གསང་མེད་པར་བཤད་དེ། སློབ་དཔོན་གྱིས་ཉམས་སྐྱོན་ཅན་དུ་
སྣང་བ་སྐྱོན་མེད་དུ་ངོ་སྤྲད་པ་ལ་སོགས། མདོར་ན་སྒོམ་གནད་དུ་
འགྲོ་བ་དང༌། མི་འགྲོ་བ་དང༌། ལམ་རྟགས་ཀྱི་འཆར་སྒོའི་བྱེ་བྲག་
སྐྱོན་ཡོན་ཏན་དུ་བསྒྱུར་བ། འཕྲལ་ཡོན་ཏན་ལྟར་སྣང་ཡང་ཡང་
དག་གི་ལམ་དུ་མི་འགྲོ་བས་སྐྱོན་དུ་ཤེས་པ་ལ་སོགས་སྐྱོན་ཡོན་གྱི་
136



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མཚན་ཉིད་བླང་དོར་ལ་མཁས་པས་སྒོམ་སྐྱོན་གྱི་གེགས་བསལ་ནས།
ཡོན་ཏན་དང་ལྡན་ཞིང་ལམ་དུ་འགྲོ་བའི་སྒོམ་སྐྱོན་མེད་ཚུལ་དུ་མའི་
སྒོ་ནས་སྐྱོང་དུ་གཞུག་པ་ནི་གནད་གལ་པོ་ཆེའོ། །
གཉིས་པ་བྱེ་བྲག་ལ། ཕྱིའི་ལུས་ཀྱི་གེགས། ནང་རྩ་ཐིག་རླུང་
གསུམ་གྱི་གེགས། གསང་བ་ཉམས་ཀྱི་གེགས། བར་ཆད་བདུད་ཀྱི་
གེགས། གནས་ གྲོགས་ རྐྱེན་ གྱི་ གེགས་ དང༌ ལྔ་ སྟེ། དེ་ དག་ ནི་
ལོགས་སུ་བཀོལ་བ་ལྟར་དང༌། ཁྲིད་གཞན་ནས་ཀྱང་འབྱུང་བས་
ཤེས་པར་བྱའོ། །རྗེས་སྣང་བཞིའི་རྟགས་ཚད་དང་འབྲས་བུའི་གྲོལ་
ཚུལ་སོགས་ནི་ཉིན་སྣང་དང་མཐུན་པས་འོག་ཏུ་སྟོན་ཏོ། །དེ་ལྟར་
ཚེ་འདིར་མུན་པའི་རྣལ་འབྱོར་ལ་དཀའ་པ་སྤྱད་དེ་ཉམས་སུ་བླངས་
པས། ད་ཕྱིན་ཆད་འཁོར་བའི་སྡུག་བསྔལ་གྱི་མུན་དོང་གི་གཡང་ས་
ཆོད་ནས་འོད་གསལ་རྣམ་པ་མཆོག་དང་ལྡན་པའི་ཀློང་དུ། སངས་
རྒྱས་ཞག་དང་ཟླ་བ་ཙམ་གྱིས་འཐོབ་པར་འགྱུར་བས། སྐལ་ལྡན་
གྱི་སྐྱེས་བུ་སྙིང་ལ་རུས་པ་ཡོད་ཅིང༌། རིགས་དྲུག་གི་སྡུག་བསྔལ་
ལས་དུས་ད་རེས་ལ་ཐར་བར་འདོད་པ་ཡོད་ན་འདི་ལ་འབུངས་
ཤིག །ཅེས་ཨུ་རྒྱན་ཆེན་པོས་གསུངས་བཞིན་འཇིག་རྟེན་རྒྱབ་ཏུ་
137



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བོར་ནས། དད་བརྩོན་དྲག་པོས་ཉམས་སུ་བླངས་པ་ལ་འབད་པར་
བྱའོ། །དེ་ལྟར་འདི་ཡན་མཚན་སྣང་མུན་པའི་ཁང་བུ་ལ་བརྟེན་ནས་
ཉམས་སུ་ཇི་ལྟར་བླངས་ཚུལ་གྱི་རིམ་པ་བསྟན་ཟིན་ཏོ། །
༈ སྤྱི་དོན་གསུམ་པ་མཐའ་རྟེན་རྗེས་ཀྱི་མན་ངག་ནི། ཀློང་
གསལ་ལས། མཐའ་རྟེན་མན་ངག་སྣང་བ་བཞི། །གོང་མའི་རྒྱབ་ཏུ་
མེད་ཐབས་མེད། ཅེས་པས། དོན་གྱི་ས་ཟིན་མེད་ཀྱང་གོང་མའི་
སྣང་བ་བཞིའི་རྒྱབ་ཏུ་དགོས་པས། འདི་ལ་མི་འགུལ་བ་གསུམ་ལ་
གཞི་བཅའ། སྡོད་པ་ གསུམ་གྱི་ཚད་བཟུང༌། ཐོབ་ པ་ གསུམ་གྱིས་
གཟེར་གདབ་པ་དང་ གསུམ་ལས། དང་པོ་ནི། ཐལ་འགྱུར་ལས།
དེ་ལ་མཐའ་བརྟེན་ཡིད་ཆེས་བྱ། །མི་འགུལ་གསུམ་ལ་གཞི་བཅས་
པས། །རླུང་ སེམས་ གནད་ ལ་ ཕེབས་ པའོ། །ཞེས་ པས། འདུག་
སྟངས་གསུམ་ལས་མི་འགུལ་བར་བྱ་སྟེ། ལུས་མི་འགུལ་བས་རྩ་མི་
འགུལ། རྩ་ མི་འགུལ་བས་མིག་ མི་འགུལ། མིག་ མི་འགུལ་བས་
རླུང་མི་འགུལ། རླུང་མི་འགུལ་བས་སེམས་མི་འགུལ། སེམས་མི་
འགུལ་བས་འགྱུ་བྱེད་ཀྱི་རྟོག་པ་རྒྱུན་ཆད་ནས་རིག་པ་གནས་པའི་
དགོས་པ་ཡོད་དོ། །མིག་ནི་གཟིགས་སྟངས་གསུམ་ལ་མི་འགུལ་
138



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བར་བྱ་སྟེ། རིག་པའི་གནད་རྩ། རྩའི་གནད་སྒོ། སྒོའི་གནད་སྒྲོན་
མའོ། །རྩ་མི་འགུལ་བས་མིག་མི་འགུལ། མིག་མི་འགུལ་བས་སྒྲོན་
མ་མི་འགུལ། དེས་སེམས་མི་འགུལ་བས་རྣམ་རྟོག་མི་འབྱུང༌། དེས་
ན་དབྱིངས་རིག་འདུ་འབྲལ་མེད་པའི་དགོས་པ་ཡོད་དོ། །
༈ གཉིས་པ་ནི། སྔ་མ་ལས། སྡོད་པ་ གསུམ་ གྱི་ ཚད་བཟུང་
ལ། །རྨི་ལམ་ལ་སོགས་ལུས་ངག་ཡིད། །རྟགས་དང་ཚད་ནི་ངོས་
བཟུང་ བའོ། །ཞེས་ པས། དབྱིངས་ རིག་ ལ་ རྒྱུན་ ཏུ་ གནས་ པས།
བརྟན་པའི་ཚད་སྡོད་པ་གསུམ་འབྱུང་སྟེ། ཕྱི་སྣང་བ་བསྐྱོད་པའི་རླུང་
ཟད་ པས། དབྱིངས་ རིག་འགྲོ་འོང་མེད་པར་ སྡོད་ཅིང་ རྐྱེན་ངན་
གྲོགས་སུ་འཆར་བའོ། །ནང་ཕུང་པོ་སྐྱེད་བྱེད་ཀྱི་རླུང་ཟད་པས་ལུས་
འགུལ་བ་མེད་པར་སྡོད་ཅིང་འཁྲུལ་པའི་བྱ་བ་དང་ བྲལ་བའོ། །
གསང་བ་རྟོག་པ་འགྱུ་བྱེད་ཀྱི་རླུང་ཟད་པས་རླུང་སེམས་སྡོད་ཅིང་
སེམས་ལ་རྟོག་པ་སྐྱེ་མི་སྲིད་པའོ། །
༈ སྐབས་འདིར་ཚད་རྨི་ལམ་གྱིས་བཟུང་བ་དང༌། རྟགས་སྒོ་
གསུམ་ལ་འཆར་བ་གཉིས་ཏེ། དང་པོ་ནི། ཐལ་འགྱུར་ལས། རབ་
ལ་ཚད་དང་འབྲིང་གིས་ཤེས། །ཐ་མ་བཟང་པོར་འགྱུར་བའོ། །ཞེས་
139



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དང༌། བག་ཆགས་ཟད་པའི་ཚད་ནི། བརྩོན་འགྲུས་རབ་ལ་རྨི་ལམ་
གཏན་ནས་ཆད། དེ་གོམས་པ་ཆེན་པོ་ལས་བྱུང་བས་བག་ཆགས་
ཀྱིས་ཕན་གནོད་མེད་དོ། །འབྲིང་རྨི་ལམ་ལ་རྨི་ལམ་དུ་ཤེས་པ་ནི།
གོམས་པ་དེ་ངེས་པ་ལས་བྱུང་བས་བག་ཆགས་ཀྱི་རྟོག་པ་མེད་
པའོ། །ཐ་མ་རྨི་ལམ་བཟང་པོར་འབྱུང་བ་ནི། གོམས་པ་ཙམ་ལས་
འབྱུང་ སྟེ་ བག་ཆགས་ཀྱི་མཐའ་སྟོང་པའོ། །ཞེས་སོ། །གཉིས་པ་
རྟགས་ལུས་ངག་ཡིད་གསུམ་ལ་འཆར་བ་ནི། དེའང་སྣང་བ་བཞི་པོ་
རེ་རེ་ལའང་རྟགས་གསུམ་གསུམ་སྟེ་བཅུ་གཉིས་འཆར་བར་འགྱུར་
རོ། །དེ་ ལ་ དང་ པོ་ ཆོས་ ཉིད་ མངོན་ སུམ་ གྱི་ སྣང་ བ་ མཐོང་ བའི་
རྟགས་གསུམ་ནི། །ལུས་རུས་སྦལ་འཁར་གཞོང་དུ་བཅུག་པ་ལྟར་
འགྲོ་སྟེ། དཔེར་ན་འཁར་གཞོང་འཇམ་པ་དང་རུས་སྤལ་རྐང་པ་
འགལ་འགུལ་མི་ཤེས་པ་བཞིན་དུ། ལུས་འགལ་འགུལ་མེད་པར་
བྱ་བྱེད་དང་བྲལ་བར་འགྱུར་རོ། །ངག་ལྐུགས་པ་ལྟར་འགྱུར་ཏེ།
དཔེར་ན་ལྐུགས་པ་ལ་སྨྲ་རྒྱུ་ཡོད་ཀྱང་སྨྲ་རུ་མེད་པ་བཞིན་དུ། ངག་
སྨྲ་སྙིང་མི་འདོད་ པའམ། གཏམ་གྱི་ཟུང་ཟད་ པ་ འབྱུང༌། སེམས་
མཁའ་འགྲོ་སྙི་ལ་ཟིན་པ་ལྟར་འགྱུར་ཏེ། དཔེར་ན་བྱ་སྙི་ལ་ཟིན་ན་
[40



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
འཕུར་བར་འདོད་ཀྱང་འཕུར་རྒྱུ་མེད་པ་ལྟར། སེམས་འཕྲོ་བ་ལྟར་
འདུག་ཀྱང་གར་གཏད་དུ་ལྷན་ནེ་སྡོད་པའོ། །གཉིས་པ་ཉམས་གོང་
འཕེལ་ གྱི་ སྣང་བ་མཐོང་བའི་དུས་སུ་ལུས་ངག་ཡིད་གསུམ་ལ་
རྟགས་གསུམ་འབྱུང་བ་ནི། ལུས་སྐྱེས་བུ་ནད་ཀྱིས་བཏབ་པའི་རྣམ་
པ་ལྟར་འགྱུར་བ་ནི། ལུས་ཀྱི་རྒྱན་དང་བྱི་དོར་ལ་སོགས་པ་བྲལ་
ཞིང་ངོ་ཚ་མེད་པར་འགྱུར་རོ། །ངག་སྨྱོན་པའི་ཁ་ཚིག་རྡོལ་བ་ལྟར་
འབྱུང་སྟེ། ངག་འབྲེལ་མ་ཆགས་པའི་གཏམ་ཅལ་ཅོལ་དུ་སྨྲ་བར་
འགྱུར་རོ། །སེམས་སྐྱེས་བུ་རྩི་དུག་གིས་ཐེབས་པ་ལྟར་འགྱུར་ཏེ།
དུག་ལན་བདུན་ཁོང་དུ་ཐེབས་ཕན་ཆད་ཅིས་ཀྱང་འཆི་བ་ཐག་ཆོད་
པ་ལྟར། དེང་ཕྱིན་ཆད་ ཁམས་ གསུམ་ན་ མི་ལྡོག་པར་ཐག་ཆོད་
པའོ། །གསུམ་ པ་ རིག་ པ་ ཚད་ ལ་ ཕེབས་ པའི་ རྟགས་ གསུམ་ནི།
ལུས་གླང་བོ་ཆེ་འདམ་ལ་ཚུད་པ་ལྟར་འབྱུང་སྟེ། དཔེར་ན་གླང་པོ་ཆེ་
འདམ་ལ་ཚུད་ཀྱང་སྟོབས་ཆེ་བས་སྐད་ཅིག་མ་ལ་ཐོན་པ་ལྟར།
ལུས་ནམ་མཁའ་ལ་འཕུར་བ་དང་། ས་ཞབས་སུ་འཛུལ་བ་དང༌། ཆུ་
ལ་མི་བྱིང་བ་དང༌། མེས་མི་ཚིག་པ་དང༌། རླུང་གིས་ཡང་བསྐྱོད་མི་
ནུས་པ་ལ་སོགས་པའི་རྫུ་འཕྲུལ་གྱི་ཤུགས་དང་ལྡན་པ་འབྱུང་ངོ༌། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ངག་གྲུལ་བུམ་གྱི་ཕྲུག་གུ་ བྲག་བར་ནས་ཐོན་པ་ལྟར་འབྱུང་སྟེ།
དཔེར་ན་གྲུལ་བུམ་ཕྲུག་གུ་སྐད་སྙན་པས་གཞན་གྱི་ཡིད་འཕྲོག་པ་
ལྟར། རྣལ་འབྱོར་པ་དག་ཅི་སྨྲ་བ་ཐམས་ཅད་ལ་གཞན་ཉན་ཅིང་
སེམས་ཅན་ལ་ཕན་ཐོགས་པ་འབྱུང་ངོ༌། །སེམས་སྐྱེས་བུ་འབྲུམ་
ནད་བྱང་བ་ལྟར་འགྱུར་ཏེ། དཔེར་ན་འབྲུམ་ནད་བྱང་མ་ཐག་སླར་
བསྐྱར་ནས་ མི་འབྱུང་ བ་ ལྟར། མ་རིག་པ་སངས་ཤིང་ དེ་ཁམས་
གསུམ་དུ་མི་ལྡོག་པར་ཡིད་ཆེས་པའོ། །
བཞི་པ་ཆོས་ཉིད་ཟད་པའི་སྣང་བ་མཐོང་བའི་རྟགས་གསུམ་ནི།
ལུས་དུར་ཁྲོད་ཀྱི་རོ་ལྟར་གཤེད་མ་མཚོན་ཐོགས་པ་བརྒྱ་སྟོང་གིས་
བསྐོར་ཡང་ཉམ་ང་བ་མེད་པར་འགྱུར་རོ། །ངག་བྲག་ཆ་ལྟར་གཏམ་
གྱི་ཟུང་ཟད་པས། གཞན་མིས་ཅི་སྨྲས་པ་དེའི་ལད་མོ་ཟློ་བ་འབྱུང་
ངོ༌། །སེམས་བར་སྣང་གི་ན་བུན་སྐད་ཅིག་ལས་ཡལ་བ་ལྟར། སྐད་
ཅིག་ལ་བག་ཆགས་ཀྱི་ཕུང་པོ་མི་སྣང་བར་འཚང་རྒྱའོ། །དེ་ལྟར་
ལུས་ངག་ཡིད་གསུམ་ཚད་ལ་ཕེབས་པ་ནི་དབང་བཞིའི་ངེས་པ་ཐོབ་
པ་ལས་འབྱུང་སྟེ། ལུས་སྐྱེས་བུ་སྙིང་རླུང་ཅན་གྱི་རྣམ་པ་ལ་སོགས་
པ་བཞི་ནི། སྤྲོས་བཅས་ལ་བརྟེན་ནས་རང་བྱུང་གི་ཡེ་ཤེས་རླུང་རྩ་
142



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དབུ་མར་ཐེབས་པ་ལས་བྱུང་སྟེ། ལུས་འོད་གསལ་དུ་གྲོལ་བའི་
གནད་དོ། །ངག་བྲག་ཆ་ལྟར་སོང་བ་ལ་སོགས་པ་བཞི་ནི། གསང་
དབང་གི་ངེས་པ་ཐོབ་པ་ལས་བྱུང་སྟེ། རྩ་རླུང་གི་ཡུལ་ལ་བསྟིམས་
པས་བདེ་བའི་རྒྱུན་གྱིས་ཁྱབ་པར་བྱས་པས་བདེ་སྟོང་གི་ཡེ་ཤེས་སྨྲ་
བརྗོད་ དང༌ བྲལ་ བ། ངག་ འཛིན་ བྲལ་ དུ་ གྲོལ་ བའི་ གནད་ དོ། །
སེམས་ རིམས་ནད་བྱང་བའི་སྐྱེས་བུ་ལ་སོགས་པ་བཞི་ནི། ཤེས་
རབ་ཡེ་ཤེས་ཀྱི་དབང་གི་ངེས་པ་ཐོབ་པ་ལས་བྱུང་སྟེ། སྣང་བ་
འཛིན་མེད་ཀྱི་འོད་གསལ་ཡིད་དཔྱོད་བློ་འདས་འདི་དང་། གསལ་
རིག་སྟོང་ གསུམ་གཅིག་དུ་རྟོགས་ཤིང༌། དཔེས་ ཡིད་ཆེས༔ ཐག་
དོན་གྱིས་ཆོད། སྤྲོས་པ་ཐམས་ཅད་ཉེ་བར་ཞི་བས་ན་དབང་ཞེས་
བྱའོ། །དེ་ཡང་ལུས་ཀྱི་བཞི་ནི། འབྱུང་བ་བཞིའི་བཅིངས་པ་གྲོལ་བ་
ལས་ འབྱུང་སྟེ། ད་འབྱུང་བ་ རང་རྒྱུད་དུ་བཟློག་པ་མི་སྲིད་པའི་
གནད་དོ། །ངག་ གི་ བཞི་ནི། བརྗོད་ གཞི་ དང༌ ། རྗོད་ བྱེད་ དང༌ །
བརྗོད་རྐྱེན། བརྗོད་བྱ་བཞིའི་བཅིངས་པ་ལས་གྲོལ་བས་ད་བརྗོད་
གཞི་རང་རྒྱུད་དུ་སྨྲ་མི་སྲིད་དོ། །སེམས་ཀྱི་བཞི་ནི། དྲན་པ་དང༌།
དྲན་བྱེད་དང༌། སྐྱེ་མེད་དང༌། བློ་ལས་འདས་པ་བཞིའི་བཅིངས་པ་
143



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ལས་གྲོལ་བས། ད་དྲན་པ་ལམ་ཡུལ་གྱི་འཁོར་བའི་ལས་ལ་འཇུག་
མི་སྲིད་པའི་གནད་དོ། །དེ་ལྟར་རྟགས་ལུས་ལ་ཤར་བས་ངོ་རང་
གིས་ཤེས་ཏེ། ཤེས་པས་གདེང་སེམས་ལ་འཆོས། གདེང་སེམས་ལ་
འཆོས་པས་ཚད་སེམས་ཀྱིས་ཤེས་པ་ནི་རྟགས་དང་ཡོན་ཏན་བརྩོན་
འགྲུས་ཆེ་ཆུང་གིས་སོ། །
༈ གསུམ་ པ་ ཐོབ་ པ་ གསུམ་ གྱི་ གཟེར་ གདབ་ པ་ ནི། ཀློང་
གསལ་ལས། ཐོབ་པ་ གསུམ་ གྱི་གཟེར་ གདབ་པས། ཟག་བཅས་
ཕུང་པོ་མི་སྣང་བའོ། །ཞེས་པས། དང་པོ་སྐྱེ་བ་ལ་རང་དབང་ཐོབ་
པ་ནི། ཕུང་པོའི་སྣང་བ་འགགས་ནས་གདོས་བཅས་སུ་མི་སྣང་བས།
སེམས་ཅན་གྱི་དོན་བྱེད་ན་ལག་སོར་ལ་རིག་པ་གཏད་པས། སྣང་
བ་དེ་ཀུན་རང་ལོག་སྟེ། སྣང་བྱེད་ཆུའི་ཟླ་བ་ལྟ་བུའི་གཟུགས་ཀྱིས་
སེམས་ཅན་ གྱི་དོན་བྱེད་པས། མི་ལ་སོགས་པའི་སེམས་ཅན་ལ་
རིག་པ་བཅུག་ན། མཚམས་མེད་ལྔ་བྱས་པའི་མི་ཡིན་ཀྱང༌། འདི་
ཉིད་ལ་འབྱུང་བ་རང་དག་ནས་འཚང་རྒྱ་སྟེ། དེ་ཡང་རིག་པ་རང་
བྱུང་གི་ཡེ་ཤེས་སུ་གནས་པའི་གནད་ཀྱིས་སོ། །དེའི་དུས་སུ་བེམ་པོ་
ལ་རིག་པ་བཅུག་ཀྱང་འགུལ་བ་དང་སྐད་འབྱིན་ནུས་པ་འབྱུང་
1AA



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ངོ༌། །གཉིས་པ་འཇུག་པ་ལ་རང་དབང་ཐོབ་པ་ནི། སོར་མོ་ལ་རིག་
པ་མི་གཏད་ནས་རང་ལུགས་སུ་བཞག་པས། དེ་ཉིད་མི་སྣང་བར་
འཚང་རྒྱའོ། །གསུམ་པ་རླུང་སེམས་ལ་རང་དབང་ཐོབ་པ་ནི། རླུང་
ལས་སུ་རུང་བས་རླུང་གི་ཡོན་ཏན་ཐམས་ཅད་འབྱུང་ངོ༌། །སེམས་
ཅན་གཞན་ཚེ་འཕོས་ཚེ་དེ་ལ་རིག་པ་བཅུག་པས། དེས་མཚམས་
མེད་པ་ལྔ་བྱས་ཀྱང་རང་དང་མཉམ་པར་འཚང་རྒྱའོ། །དེ་ཡང་ལས་
ལ་བཟང་ངན་མེད་པའི་གནད་ཀྱིས་སོ། །རི་བྲག་རྣམས་ལ་ཟང་
ཐལ་ཞིང་མངོན་པར་ཤེས་པ་ཕྱོགས་མེད་དུ་ཤར་རོ། །དེ་ལྟར་ཆོས་
ཉིད་མངོན་སུམ་གྱི་སྣང་བ་མཐོང་བ་ནས་བཟུང་སྟེ། སྣང་བ་བཞི་མ་
རྫོགས་ཀྱི་བར་དུ་མཐའ་བརྟེན་གྱིས་རྒྱབ་བརྟེན་བྱས་ཏེ་ཉམས་སུ་
བླང་ངོ༌། །དེ་ཡང་ཀློང་གསལ་ལས། མཐའ་བརྟེན་དག་གི་མན་ངག་
གི། །གོང་མའི་ཡོན་ཏན་མཐའ་རུ་ཕྱིན། །ཅེས་དང༌། མེད་པའི་སྐྱོན་
ནི། དེ་ཉིད་ ལས། མཐའ་ བརྟེན་ གནད་ ཀྱི་ རྒྱབ་མེད་ན། །རྫོགས་
ཆེན་ ཉམས་ ལེན་མཐར་མི་ཕྱིན། །ཅེས་སོ། །དེ་ལྟར་སྣང་བ་བཞི་
མཐའ་བརྟེན་དང་བཅས་པའི་སྐབས་ཡོངས་སུ་རྫོགས་པའི་བར་ལ་
ཐུན་མོང་ཐེག་པ་ནས་གསུངས་པའི་ལམ་ལྔ་དང༌། ཕྱི་རྒྱུའི་ཐེག་པའི་
145



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ས་ བཅུ། ནང་ འབྲས་ བུ་ སྣང་བའི་ ས་ བཅུ་ དྲུག་ སོགས་ ཀྱང་ རང་
བཞིན་ཤུགས་ལས་བསྒྲོད་ཅིང་རྫོགས་ཏེ། དེ་ལ་དང་པོ་ལམ་ལྔ་ནི།
ཐིག་ལེ་ཀུན་གསལ་གྱི་རྒྱུད་ཆེན་ལས། བསྒྲོད་མེད་ལམ་གཅིག་
རྟོགས་པའི་ཐབས། །སྒྲ་མཐུན་ དོན་ འཕགས་ ལམ་ལྔར་བཤད། །
དམ་པའི་དྲུང་ན་གནས་པ་ཡི། །བླ་མའི་བསྙེན་བཀུར་ཡོངས་རྫོགས་
པ། །ཚོགས་ཀྱི་ལམ་ཞེས་ དེ་ལ་བྱ། །བླ་མས་གདམས་པའི་དོན་
བཤད་དེ། །གདམས་ངག་རྣམ་གཉིས་ཐུགས་ལ་སྦྱོར། །སྦྱོར་བའི་
ལམ་དུ་ང་ཡིས་བཤད། །ངོ་སྤྲད་རྣམ་བཞིའི་སྒོ་ནས་སུ། །ཚེ་འདིར་
ངེས་པ་བདེན་པ་མཐོང༌། །མཐོང་བའི་ལམ་དུ་བཤད་པ་ཡིན། །
སྒོམ་ དུ་ མེད་ པའི་ སྒོམ་ པ་ དང༌། །སྒོམ་ དུ་ ཡོད་ པའི་ མེད་ པ་
གཉིས། །འདུ་འབྲལ་མེད་པར་གནས་པ་ནི། །སྒོམ་པའི་ལམ་དུ་ང་
ཡིས་ བསྟེན། །སངས་ རྒྱས་ དགོངས་ པའི་ བདེ་ ཆེན་ གཞིར། །མི་
གནས་ ཚུལ་ གྱིས་ མཐར་ ཕྱིན་ པ། །མི་ སློབ་ ལམ་ དུ་ བསྟེན་ པ་
ཡིན། །དེས་ན་ འཁོར་ འདས་ ལམ་ གསུམ་ སོགས། །ཇི་ ལྟར་ སྣང་
བའི་ཆོས་རྣམས་ཀུན། །སེམས་ལས་བྱུང་ཞིང་སེམས་ལ་སྣང༌། །དེ་
མ་ཡིན་པའི་ཆོས་གཞན་མེད། །ཅེས་གསུངས་སོ། །
146



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གཉིས་ པ་ ཕྱི་རྒྱུའི་ ཐེག་ པའི་ ས་ བཅུ་ནི། རང་ཤར་ལས། ས་
ཞེས་བྱ་བ་གུད་ན་ཡོད་པ་མ་ཡིན་ནོ། །བདེན་པ་མཐོང་བའི་གང་
ཟག་གཅིག་ལ་ས་རྣམས་རྫོགས་ནས་ཡོད་དེ། དེ་ཡང་ཁྲེགས་ཆོད་
དང་ཐོད་རྒལ་གྱི་དོན་རྒྱུད་ལ་ཁེལ་ནས་མཆོག་ཏུ་དགའ་བ་སྐྱེས་པ་
ནི་ས་དང་པོ་རབ་ཏུ་དགའ་བ། དེ་ལ་རང་གི་སྣང་བ་ཡིན་པར་ངོ་
ཤེས་པ་ནི། ས་གཉིས་པ་དྲི་མ་མེད་པ། དེ་ནས་དེ་ལ་གོམས་པ་ནི་ས་
གསུམ་པ་འོད་བྱེད་པ། དེ་ནས་དེ་ལ་གོམས་ནས་དབྱིངས་རིག་གི་
སྣང་བ་ཆེར་མཐོང་བ་ནི་ས་བཞི་པ་འོད་འཕྲོ་བ། དེ་ནས་ཡེ་ཤེས་ཀྱི་
སྣང་བ་མཐོང་བ་དེ་ལ་གོམས་ནས། ཉོན་མོངས་པ་ཐམས་ཅད་རང་
བཞིན་གྱིས་སྦྱངས་ནས་ཡེ་ཤེས་མཐོང་བ་ནི་ས་ལྔ་པ་སྦྱངས་དཀའ་
བ། དེ་ནས་འོད་ལས་ཐལ་བའི་སྐུ་མཐོང་བ་ནི་དྲུག་པ་མངོན་དུ་
གྱུར་པ། དེ་ནས་གོམས་པ་མཐར་ཕྱིན་ནས་ཉོན་མོངས་པ་རིང་དུ་
སོང་བ་ནི་བདུན་པ་ རིང་དུ་སོང་བ། དེ་ནས་སྣང་བའི་ཡོན་ཏན་
ཡོངས་སུ་རྫོགས་ཏེ་རྣམ་པར་རྟོག་པས་མི་གཡོ་བ་ནི་བརྒྱད་པ་མི་
གཡོ་བ། དེ་ནས་སྣང་བའི་དཀྱིལ་འཁོར་ཡོངས་སུ་རྫོགས་ཤིང་ཡེ་
ཤེས་དང་རྫུ་འཕྲུལ་ལ་དབང་ཐོབ་པ་ནི་དགུ་པ་ལེགས་པའི་བློ་གྲོས།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།།
དེ་ནས་ཡེ་ཤེས་ཀྱི་སྣང་བ་ལ་རང་གི་ཤེས་པས་ཟིན་ནས་ཆོས་
ཐམས་ཅད་ལ་བྱན་ཚུད་ཅིང་ཞིང་ཁམས་རྒྱ་མཚོའི་སྤྲིན་ལ་དབང་
བསྒྱུར་བ་ནི། བཅུ་པ་ཆོས་ཀྱི་སྤྲིན་ལྟ་བུའི་ས་ཐོབ་པའོ། །དེ་ནི་གང་
ཟག་བདེན་པ་མཐོང་བས་སྦུབས་འདི་ཉིད་མ་བོར་བ་ལ་ས་ནོན་
པའོ། །ཡང་ཞར་ལ་གང་ཟག་སྦུབས་བོར་བ་རྣམས་ཀྱིས་ནོན་ཚུལ་
སྟོན་པ་ནི། འཁྲུལ་སྣང་འགགས་ནས་ཚོམ་བུའི་སྣང་བར་ཤར་བ་ནི་
བཅུ་གཅིག་ཀུན་ཏུ་འོད། དེ་ནས་སྣང་བ་དེ་ལ་ཡང་མ་ཆགས་པར་ཕྱི་
ནང་གི་ཆོས་ཐམས་ཅད་ཀྱིས་མ་གོས་པ་ནི་བཅུ་གཉིས་མ་ཆགས་
པདྨ་ཅན། དེ་ནས་རང་གི་ཐུགས་ཀ་ནས་ཡེ་ཤེས་ཀྱི་ཟེར་ཐག་ཤར་
ནས་ནམ་མཁའི་མཐོངས་ནས་འོད་ཀྱི་ཚོམ་བུ་ལྔ་འཁོར་ལོའི་ཚུལ་དུ་
གནས་པ་ནི་བཅུ་གསུམ་ཡི་གེ་འཁོར་ལོ་ཚོགས་ཆེན། དེ་ནས་ཡེ་
ཤེས་ཀྱི་སྣང་བ་གནས་པ་ནི་བཅུ་བཞི་པ་ཏིང་ངེ་འཛིན་ཆེན་པོ། །དེ་
ནས་ལྷུན་གྲུབ་ཀྱི་ས་ལ་ངེས་པ་རྙེད་པས་བཅོ་ལྔ་པ་རྡོ་རྗེ་འཛིན་གྱི་ས།
དེ་ནས་ཀ་དག་གི་ས་ལ་ཡེ་ཤེས་ལྷུག་པར་ཤར་ནས་དེའི་གོང་ན་
གཞན་མེད་པ་ནི་བཅུ་དྲུག་ཡེ་ཤེས་བླ་མའི་ས་ཐོབ་པའོ། །གསུམ་པ་
ནང་འབྲས་བུ་སྣང་བའི་ས་བཅུ་དྲུག་ནི། དེ་ཡང་གསང་སྔགས་འོག་
148



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མ་ ལྟར་ དགའ་ བཞིའི་ འགྲོས་ ཐིམས་ སོགས་ ཉོན་མོངས་ གནས་
འགྱུར་གྱི་ལམ་ལ་མི་ལྟོས་ཏེ། འདིར་འོད་གསལ་རྣམ་པ་བཞིའི་ངོ་
བོར་གྲོལ་ཚུལ་ནི། དེ་ཡང་འབྲེལ་བ་ལ་གཉིས། ཐོབ་པ་ལ་གཉིས་
གཉིས་ཏེ། བཞི་བཞིའི་བསྟན་པ་ནི། ཆོས་ཉིད་མངོན་སུམ་གྱི་སྣང་
བ་འཕེལ་བ་མིག །ཉེ་བར་འཕེལ་བ་མིག་གི་དེ་ཁོ་ན་ཉིད། ཐོབ་པ་
ནི་ལུ་གུ་རྒྱུད་མཐོང་བ། ཉེ་བར་ཐོབ་པ་ནི་དེ་ལས་གོམས་པ་རྙེད་
པའོ། །ཉམས་ གོང་འཕེལ་ གྱི་སྣང་བ་ འཕེལ་ བ་ནི་འོད། ཉེ་བར་
འཕེལ་བ་ནི་ཐིག་ལེ། ཐོབ་པ་ནི་ཁ་དོག་ལྔ་ལྡན་དུ་གསལ་བ། ཉེ་
བར་ ཐོབ་ པ་ ནི་ དབྱིབས་དང་ ཁ་དོག་ སྣ་ ཚོགས་ སུ་ གསལ་ ཞིང་
འགུལ་འཕྲིག་མེད་པའོ། །རིག་པ་ཚད་ཕེབས་ཀྱི་འཕེལ་བ་སྐུ་རྐྱང་
པ། ཉེ་བར་འཕེལ་བ་ཡབ་ཡུམ་ཟུང་འབྲེལ། ཐོབ་པ་ཚོམ་བུ་ལྔ་ལྡན།
ཉེ་བར་ཐོབ་པ་ནི་དཀྱིལ་འཁོར་རྫོགས་པའོ། །ཆོས་ཉིད་ཟད་པའི་
འཕེལ་བ་སྐུ་འཛིན་པ་ཟད་པ། ཉེ་བར་འཕེལ་བ་སྟོང་པ་གཏད་ཁ་
མེད་པ། ཐོབ་པ་ནི་བརྗོད་དུ་མེད་པའི་དོན། ཉེ་བར་ཐོབ་པ་ནི་
བལྟར་མེད་ཅིང་གོང་དུའང་གྲུབ་པ་མེད་ཅིང་ཆོས་ཉིད་གྱི་དོན་
མཐར་ཕྱིན་པ་སྟེ། དེ་ལྟར་བརྒྱད་གཉིས་བཅུ་དྲུག་པོ་འདི་དག་སྣང་
149



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བའི་ས་བཅུ་དྲུག་ངེས་པས། མགོན་པོ་རྡོ་རྗེ་འཆང་གིས་ཞེས་རྫོགས་
པ་ཆེན་པོའི་ཐུན་མོང་མ་ཡིན་པའི་བཞེད་དོན་ཡིན་ནོ། །དེ་ལྟར་
གསང་ཆེན་ རྒྱལ་ བའི་ དགོངས་བཅུད་ ཉམས་ སུ་ ཚུལ་ བཞིན་དུ་
བླངས་པའི་སྐྱེས་བུ་བརྩོན་འགྲུས་དང་ལྡན་པ་རྣམས་ལ། རྟགས་
ཚད་ཀྱི་རིམ་པ་བསམ་གྱིས་མི་ཁྱབ་པ་འབྱུང་བར་གསུངས་ཀྱང༌།
དོན་བསྡུ་ན་ཉམས་ལེན་རིམ་པར་བསྒྲོད་པའི་རྟགས་དང༌། དུས་
ཚོད་ངན་པ་མི་འགྱུར་བའི་ཚད་གཉིས་ཏེ། །
༈ དང་པོ་ཉམས་རྟགས་ལའང་ཕྱི་ནང་གསང་བ་གསུམ་སྟེ།
དང་པོ་ཕྱིའི་རྟགས་ལ། ལུས་ངག་ཡིད་གསུམ་འཁོར་འདས་རུ་ཤན་
ཕྱེད་པའི་རྟགས་ནི། དང་པོ་ལུས་ ཀྱི་གཅེས་འཛིན་མེད་ཅིང་། ཚ་
གྲང་དང་བཀྲེས་སྐོམ་ཡང་མེད་པ། གསོད་པའི་གཤེད་མ་བྱུང་ཡང་
འཇིགས་སེམས་མེད་པ་འབྱུང་ངོ༌། །དེའི་ རྗེས་སུ་བྱ་བ་དགེ་སྡིག་
གང་ལའང་མི་འཇུག་པ་དང༌། ད་རུང་ཉམས་སུ་བླངས་པས་ཞག་
བཅུ་ཙམ་ནས་འདོད་ཆགས་གང་གིའང་ཞེན་པ་མེད་པ་དང༌། དེ་
ནས་ཟླ་བ་ཕྱེད་དམ་ཞག་ཉི་ཤུ་ནས། རང་ལུས་མེད་པ་སྙམ་བྱེད་པ་
འབྱུང་བ་སྟེ་དེ་རྣམས་ལུས་ཀྱི་རྟགས་སོ། །དེ་ནས་ངག་གི་རྟགས་ནི།
150



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
སྒྲ་ཚིག་གང་ཐོས་ཀྱང་ཞེན་འཛིན་མེད་ཅིང་། གཟུང་བ་དང་བྲལ་བ་
དང༌། དེ་ནས་འཁྲུལ་གཏམ་འགག་པ་དང་། དེ་ནས་ད་རུང་ཉམས་
སུ་བླངས་པས་སྔར་མ་ཐོས་པའི་ཆོས་རང་རྡོལ་བ་དང༌། ངོ་མཚར་
བའི་སྒྲུང་རྒྱུད་ཤེས་པ་དང༌། ཡིད་དཔྱོད་ཀྱི་ཚིག་དོན་རྣམས་རང་
རྡོལ་དུ་ཤེས་པ་ལ་སོགས་འབྱུང་སྟེ། ངག་གི་རྟགས་སོ། །དེ་ནས་
ཡིད་ཀྱི་རྟགས་ནི། སེམས་སྔ་ཕྱི་གནས་འགྱུ་བྱུང་ཚོར་འགག་པ་དང༌།
དེ་ནས་ཟླ་ཕྱེད་ཙམ་ནས། ཕྱི་ནང་འཁོར་འདས་ཀུན་ལ་ཞེན་པ་རང་
ལོག་པ་དང་། དེ་ནས་དབུགས་རྒྱུ་བ་མི་ཚོར་བ་དང༌། དེ་ནས་ཞག་
ལྔ་ཙམ་ནས་གཞན་གྱིས་ཕན་གནོད་ཅི་བྱས་ཀྱང་། དགག་སྒྲུབ་ཁྲོ་
སེམས་མེད་པ་དང༌། དེ་ནས་འཁྲུལ་པ་ཟད་དེ་ཉམས་འབར་བ་ལ་
སོགས་འབྱུང་སྟེ་ཡིད་ཀྱི་རྟགས་སོ། །ཡང་ལུས་རྡོ་རྗེའི་འདུག་སྟངས་
ལ་སོགས་ཀྱི་གནད་འབྱང་བའི་རྟགས་སུ་དང་པོ་ན་ཞིང་ཤ་འཕར་
བ་དང༌། རྗེས་སུ་ལུས་ཞིག་པ་ལྟར་ཤག་ཤིག་ཁྲལ་ཁྲོལ་དུ་སོང་བ་
དང༌། ངག་ཏུ་ཧཱུྃ་ལ་སོགས་པ་བརྗོད་པས། དང་པོ་ལུས་འཕར་ཞིང་
ཡེམས་ཡེམས་དང༌། རྗེས་སུ་ནང་དུ་རང་ངེ་ཁེངས་པ་སྙམ་བྱེད་པ་
ལ་སོགས་པ་དང༌། ཡིད་ཀྱི་རྟགས་སུ་དང་པོར་ཕྱེད་ཕྱོད་བན་བུན་
151



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
དང༌། རྗེས་སུ་ཁྲལ་ཁྲོལ་ཉལ་ཉོལ་དུ་འགྲོ་བ་དང་གཏད་མེད་དུ་
འགྲོ་བ་ལ་སོགས་པ་འབྱུང་ངོ༌། །དེ་རྣམས་ནི་ལུས་ངག་ཡིད་གསུམ་
ཕྱི་ནང་གསང་གསུམ་ལ་སོགས་སུ་རུ་ཤན་ཕྱེད་པ་དང་། འབྱང་བའི་
རྟགས་ཡིན་ཏེ། མ་བྱུང་གི་བར་དུ་བསྐུར་ཞིང་འབད་དོ། །དེ་དག་ནི་
ཐུན་མོང་ ཕྱིའི་རྟགས་ཏེ་འགྱུར་བ་ཅན་ཏེ། དོན་གྱི་ ས་ཟིན་མེད་
པའོ། །
གཉིས་པ་ཡང་དག་པ་ནང་གི་རྟགས་ཉམས་ལེན་རིམ་པར་
བསྒྲོད་པའི་རིག་པ་མངོན་སུམ་གྱི་རང་གནད་ལས་བྱུང་བ་མཆོག་གི་
རྟགས་ཏེ། དེའང་དངོས་གཞི་ལ་སྐུ་གསུམ་གྱི་སྣང་བ་ལམ་དུ་འཆར་
བར་ བྱེད་ པ་ ལ་ལུས་ཀྱི་རྩ་བའི་འདུག་ སྟངས་ གསུམ་གཅུན་ཏེ།
གཟིགས་སྟངས་གསུམ་ལེགས་པར་གཟིར་བས་དང་པོ་མངོན་སུམ་
གྱི་སྣང་བ་བླ་མས་བསྟན་ཏེ་ཉམས་སུ་བླངས་པས། དབང་པོའི་བྱེ་
བྲག་གི་ རབ་ཟླ་ཕྱེད། འབྲིང་གསུམ། ཐ་མ་བཅུ་ནས་ཐིག་ལེ་སྟོང་
པའི་སྒྲོན་མ་ཉིད་རྩོལ་མེད་དུ་སྣང་ཞིང་དེའང་རེས་སྣང་རེས་མི་སྣང་
སྟེ། དེའི་ཚེ་ འཁོར་ བའི་འཆིང་བ་ལས་ གྲོལ་ བའི་རྟགས་སོ། །དེ་
ནས་ཉམས་སུ་བླངས་པས་དབང་པོའི་བྱེ་བྲག་གི་ཟླ་བ་བདུན་དབང་པོ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
རབ་ དགུ་ འབྲིང་། བཅུ་ གཅིག ཐ་མ། དབྱིངས་རྣམ་པར་ དག་ པའི་སྒྲོན་
མ་ཉིད་རང་གི་སྨིན་མཚམས་ལས་བྲལ་བར་སྣང་སྟེ། དེའི་ཚེ་སཱུརྱའི་
ཟེར་མཐའ་ལ་གཏད་དེ་ཉམས་སུ་བླངས་པས། དང་པོ་འོད་དཀར་
པོ་ལང་ལོང་དང༌། དེ་ནས་འོད་ལྔའི་སྣང་བ་དུམ་བུར་སྣང་ཞིང༌།
དབང་ པོ་ གསུམ་ གྱི་ གོ་ རིམ་ གྱིས། ཞག་ གསུམ། རབ། ལྔ། འབྲིང་།
བདུན། ཐ་མ། ཙམ་ནས་འོད་ལྔའི་སྣང་བ་གྱེན་འགྲེངས་དང༌། རྩིབས་
ཤར་དང༌། མདུང་རྩེ་དང༌། རེ་ལྡེ་ཙམ་དུ་སྣང་ངོ༌། །དེ་ནས་དབང་
པོའི་བྱེ་བྲག་གིས། ཞག་དགུ། རབ། ཟླ་ཕྱེད། འབྲིང་། ཉི་ཤུ་རྩ་གཅིག་
ནས་ཐ་མ། དབྱིངས་ཀྱི་ཁ་དོག་སྣ་ཚོགས་སུ་སྣང་བ་ཡིན་ནོ། །དེ་ནས་
ཡང་ རིམ་ པར། ཟླ་ བ་ དགུ། རབ། བཅུ། འབྲིང་། བཅོ་ ལྔ་ཐ་མ། ནས་
དབྱིངས་ཀྱི་སྣང་བ་ཡུལ་གྲུ་ཙམ་དུ་སྣང་ཞིང༌། མཐོང་མ་ཐག་ཏུ་
དཀར་ལང་ལོང་དུ་འཆར་ཏེ། དེའི་ཚེ་ཆོས་ཉིད་ལ་རང་བྱན་ཚུད་
པའི་རྟགས་སོ། །དེ་ནས་ཞག་བཅོ་བརྒྱད། རབ། ཉི་ཤུ་གཅིག འབྲིང་།
སུམ་ཅུ་གཉིས་ཐ་མ་ནས་དབྱིངས་རིག་ཉིན་མཚན་མེད་པར་སྣང་སྟེ།
དབྱིངས་འཕེལ་བ་ཞེས་བྱ་སྟེ་འཁོར་བ་སྟོངས་པའི་རྟགས་སོ། །དེ་
ནས་ཀྱང་ཉམས་སུ་བླངས་པས། དབང་པོའི་གོ་རིམ་གྱིས། ཟླ་བ་
153



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གསུམ། རབ། དྲུག འབྲིང་། བཅུ་གཉིས་ཐ་མ་ནས་ཐིག་ལེ་ཉུངས་འབྲུ་
ཙམ་མམ་སྲན་མ་ཙམ་དུ་འཕེལ་ཏེ། འདིའི་དུས་ན་འགྲོ་འོང་དུ་སྣང་
བ་ཡིན་ཏེ། དེའི་ཚེ་སྙིང་པོ་བཅུད་དུ་དྲིལ་བའི་རྟགས་སོ། །དེའི་ཚེ་
ལུས་བྱ་བ་དང་བྲལ་བ་དང༌། སེམས་ཅན་ལ་སྙིང་རྗེ་བཙན་ཐབས་
སུ་སྐྱེ་བ་དང་། ནད་པའི་རྣམ་པ་ལྟར་དུ་གྱུར་པ་ཡིན་ནོ། །དེ་ནས་ཟླ་
བ་ བདུན། རབ་། དགུ། འབྲིང༌། བཅུ་ བདུན་ནས་ཐ་མ་ ཐིག་ ལེ་ དེ་ མེ་
ལོང་གི་རྣམ་པ་ཙམ་དུ་འགྲོ། འོད་ ཀྱིས་ རང་མདུན་ཙམ་དུ་ཁྱབ།
འོད་ཟེར་ནི་རྩིབས་ཤར་དུ་འཆར་ཏེ། དེའི་ ཚེ་ རིག་པ་ཟིན་པའི་
རྟགས་སོ། །ལུས་ཕྱིའི་རྟགས་སུ་ཡངས་ཤིང་གཞོན་ཤ་ཆགས་ལ་
སྲིན་བུ་རྣམས་ཟད་པ་དང་། ལས་དགེ་སྡིག་གང་ལའང་འཇུག་སྙིང་
མི་འདོད་པ་དང༌། སྣུམ་བག་ལྡན་པར་འགྱུར་ཏེ། དེའི་ཚེ་རྩོལ་སྒྲུབ་
དང་བྲལ། སྐྱེ་ཤི་མེད་པའི་དོན་རྟོགས་པས་ཐར་པའི་ས་བོན་ཟིན་
པའི་རྟགས་སོ། །དེ་ནས་དབང་པོ་རབ་ཟླ་གསུམ་འབྲིང་ལྔ། ཐ་མ་
དགུ་ནས་ཐིག་ལེ་དེ་དག་འཁར་གཞོང་ངམ། འཁར་ཕོར་ཙམ་དུ་
འགྲོ། འོད་རྣམས་ རང་ གནས་ པའི་ལུང་ པ་དེ་འགག་པར་འགྱུར་
རོ། །ཕྱི་རྟགས་ཟས་སྐོམ་གྱི་སྣང་བ་མེད། ལུས་གྱི་གཉེར་མ་མེད་
154



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌།
འབྱིན་དེ་སྣང་བ་ལ་བྱན་ཚུད་པའི་རྟགས་སོ། །ཡེ་ཤེས་ཀྱི་རླུང་ཟིན་
པས་བར་སྣང་ལ་འགྲོ་བའི་ཉམས་འབྱུང་། མི་དང་འཕྲད་སྙིང་མི་
འདོད། འཁྲུལ་བའི་གཏམ་ཟད། ངག་བློ་འདས་སུ་སོང་བའོ། །དེ་
ནས་ དབང་ པོའི་ གོ་ རིམ་ བཞིན། ཟླ་ བ་ གསུམ། རབ། ལྔ། འབྲིང་།
བདུན་ནས་ཐ་མ་འོད་ཀྱིས་ཡུལ་ཁམས་གང༌། ཐིག་ལེ་རྣམས་བསེ་
ཕུབ་ཙམ་དབྱིངས་སྨིན་པས་མུ་ཁྱུད་ལྔ་ལྔ་ཟླུམ་པོར་སྣང་ངོ༌། །ཕྱི་
རྟགས་ནི་རང་ལ་རང་རྒོད་སྤྲོ། །ཆོས་མང་པོ་རང་རྡོལ་ཤེས། བླ་མ་
སངས་རྒྱས་སུ་མཐོང་། དགྲ་གཉེན་གྱི་འདུ་ཤེས་བྲལ་ཏེ། གཞན་
སྣང་ དག་ པའི་རྟགས་ སོ། །དེ་ནས་ཟླ་གཅིག རབ། གསུམ། འབྲིང་།
ལྔ་ནས་ཐ་མ་ རིག་པ་སྐུར་སྨིན་ཏེ་ཐིག་ལེ་དེ་དག་རེ་རེའི་ནང་དུ་
རིགས་ལྔའི་སྐུ་རྐྱང་པ་རེ་རེ་སྣང༌། རིགས་ལྔའི་བར་དུའང་སྐུ་ཕྲ་མོ་
རེ་རེ་འབྱུང་སྟེ། རིག་པ་ཉིན་མཚན་དུ་འགུལ་འཕྲིགས་མེད་པར་
སྡོད་པའོ། །ད་རུང་ཉམས་སུ་བླངས་པས། ཟླ་ བ་ གསུམ། རབ། ལྔ།
འབྲིང་། དགུ་ནས་ཐ་མ་ཡེ་ཤེས་ལྔ་སྐུར་སྨིན་པས་ཐིག་ལེའི་ནང་དུ།
སྐུ་ལྔ་ ལྔ་ སྣང་ཞིང་འབྱུང་བ་ཕུང་པོའི་སྣང་བ་ རང་ འགགས་ཏེ།
གདོས་བཅས་ཤ་ཁྲག་གི་སྣང་བ་མེད་དེ། དེ་ནས་མ་བསྒོམས་ཀྱང་
I55



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཆོག་པ་སྟེ། ལུས་སྣང་ལ་རང་བཞིན་མ་གྲུབ་པ་ལོངས་སྐུར་གྲོལ་
ལོ། །སྐབས་སུ་རང་གི་ལག་སོར་རྣམས་འོད་དུ་སྣང་བ་ཡིན་ཏེ། །
ལུས་ལ་གྲིབ་མ་མེད་དོ། །དེ་ལྟར་རྟགས་འདི་རྣམས་རྫོགས་ནས་
རིག་པའི་འཕེལ་ཟད་དེ། རིག་པ་ངོས་བཟུང་དང་བྲལ་ནས། སྐྱེས་
བུ་དེ་ཉིད་ཕུང་པོ་འོད་དུ་གྲོལ་ནས་ལྷག་མེད་དུ་སངས་རྒྱས་པར་
འགྱུར་ཏེ་ཐེ་ཚོམ་མེད་པའི་ཚིག་གོ། །འདིའི་ཚེ་སྐྱེ་བ་ལ་རང་དབང་
ཐོབ་པ་དང་། འཇུག་པ་ལ་རང་དབང་ཐོབ་པ་གཉིས་འབྱུང་བ་ཡིན་
ཏེ། རང་གི་ལག་སོར་ལ་གཏད་ཅིང་བལྟས་པས་སྣང་བ་དེ་དག་རང་
ལོག་ཏེ། བེམ་པོ་ཀུན་སྐབས་སུ་མི་སྣང་སྟེ་སྒྲ་ཐོས་པ་འབྱུང་ངོ༌། །
འཁྲུལ་སྣང་རང་ལོག་སྟེ་སེམས་ཅན་གྱི་དོན་བྱེད་ན། མི་ལ་སོགས་
སུམ་སྟོང་ལ་རིག་པ་བཅུག་ནའང་། འབྱུང་བ་རང་དག་ནས་སངས་
རྒྱས་ཐོབ་པར་ཐེ་ཚོམ་མེད་དོ། །འདིའི་དུས་སུ་བེམ་པོ་ལ་རིག་པ་
བཅུག་ཀྱང་དེས་སྐད་འབྱིན་པ་དང་འགུལ་བར་ནུས་སོ། །བདག་
དང་ གཞན་གཉིས་ རིག་པ་གཅིག་པའི་གནད་ ཀྱིས། སེམས་ཅན་
སུམ་སྟོང་དུས་མཉམ་དུ་སངས་རྒྱས་པ་ཡིན་ནོ། །འདིར་འཕོ་བའི་
དུས་ན་རིག་པ་ཡོད་པའི་འགྲོ་བ་ལ་བཟང་ངན་མེད་དེ། མཚམས་
156



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མེད་ལྔ་བྱས་པ་ཡིན་ཀྱང་སངས་རྒྱས་པར་གདོན་མི་ཟའོ། །སྐྱེས་བུ་
མཆོག་གི་རྟགས་འདི་ཀུན་མ་རྫོགས་པར་ཆོས་ཉིད་ཟད་སར་འགྲོ་
བ་ཡང་ཡོད་དོ། །འདི་ནི་དུས་ངེས་པ་ཅན་དུ་བྱས་པ་ཡིན་ཏེ། དབང་
པོ་རབ་ནི་ལོ་གསུམ་དང་ཟླ་བ་གཅིག་ནས་གྲོལ་ལོ། །དབང་པོ་
འབྲིང་ནི་ལོ་བཞི་དང་ཟླ་བ་ལྔ་དང་ཞག་དྲུག་ནས་གྲོལ་ལོ། །གོང་དུ་
རྒྱས་པར་བཤད་པ་ནི་དབང་པོ་ཐ་མའི་ཚད་ཡིན་ཏེ། ལོ་བདུན་དང་
ཟླ་བ་བཅུ་གཅིག་པོ་དེས་ནི་མི་གྲོལ་མི་སྲིད་པའི་གནད་དོ། །དེས་ན་
རང་བཞིན་གདོད་མའི་ས་ལ་ཕྱིན་པ་ཞེས་ བྱ་སྟེ། ལམ་རིམ་པར་
བསྒྲོད་ པ་ མི་ འགྱུར་ བ་ མཆོག་ གི་ རྟགས་ ཞེས་ བྱའོ། །གསུམ་ པ་
གསང་བའི་རྟགས་མཐར་ཕྱིན་པས་གདེང་ཐོབ་པའི་རྟགས་ནི། གོང་
བཞིན་ ཉམས་ སུ་ བླངས་ པ་ གཞན་གྱིས་ ཀྱང་ མཐོང་ ། རང་ གིས་
མཐོང་བའི་རྟགས་དང་གཞན་གྱིས་མི་མཐོང་རང་གིས་མཐོང་བའི་
རྟགས་ལ་སོགས་པ་རྟགས་ཀྱི་རིམ་པ་བསམ་གྱིས་མི་ཁྱབ་ཀྱང༌།
མཐར་ཕྱིན་པའི་དུས་སུ་གདེང་བཞི་རུ་འདུས་པ་ཡིན་ཏེ། ཡར་གྱི་
གདེང་གཉིས་མར་གདེང་གཉིས་དང་བཞི་ལས། དང་པོ་ནི། དེའི་ཚེ་
དཀོན་མཆོག་གསུམ་གྱི་ཡོན་ཏན་བསམ་གྱིས་མི་ཁྱབ་པ་ཐོས་ཀྱང་
157



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བྲོད་པ་མི་སྐྱེ་སྟེ། རང་གི་རིག་པ་ལས་གཞན་མེད་པར་རྟོག་པའི་
ཕྱིར་རོ། །དེའི་དུས་སུ་སངས་རྒྱས་ཐོབ་ཏུ་རེ་བ་དང༌། མ་ཐོབ་ཀྱི་
དོགས་པ་གཉིས་མེད་པས། ཡར་གྱི་གདེང་གཉིས་སོ། །གཉིས་པ་ནི།
འགྲོ་བ་རིགས་དྲུག་གི་སྡུག་བསྔལ་དང་ཚེ་ཚད་ཐོས་ཀྱང་འཇིགས་
སྐག་མེད་དེ། རང་གི་རིག་པ་ཡེ་ནས་འཁྲུལ་པ་མེད་པར་ཤེས་པའི་
ཕྱིར་རོ། །དེ་དུས་འཁོར་བར་འཁྱམས་མཁན་མེད་པར་ཐག་ཆོད་
པས། འཁོར་བར་ལྟུང་གི་དོགས་པ་དང༌། བདེ་འགྲོ་འཐོབ་ཏུ་རེ་བ་
གཉིས་ མེད་ པས་ མར་ གྱི་ གདེང་ གཉིས་ སོ། །གོང་ ལྟར་ གདེང་
བཞིའང་རང་གི་རིག་པ་རང་བྱུང་ཡེ་ཤེས་ཡེ་ནས་ཀ་དག་ཆོས་ཟད་
ཆེན་པོའི་དོན་མངོན་དུ་གྱུར་བའི་རྣལ་འབྱོར་པ་ལ་ཡོད་དེ། འཁོར་
འདས་ལ་བཟླས་སོ། །ཆོས་ཉིད་ཟད་སར་ཕྱིན། རང་ས་ནམ་མཁའ་
ལྟར་གྱུར་དུས་ཕྱིར་མི་ལྡོག་པའི་ས་ལ་དེ་བཞིན་གཤེགས་པའོ། །
དེས་ན་ཐམས་ཅད་མང་དུ་བཤད་ཀྱང་དོན་ལ་མཐར་ཐུག་གི་འབྲས་
བུ་གདེང་ཚད་བཞི་པོ་འདིར་འདུས་ཤིང་འདི་ལས་མི་འདའ་བའི་
ཕྱིར་ རོ། །ཞེས་ སོ། །དེའང་ དགོས་ཆེད་ནི། ཨེ་ མ་ ཧོ། །རང་ བྱུང་
གདོད་ནས་དག་པའི་གསལ་སྟོང་ལུ་གུ་རྒྱུད། །རྐྱེན་བྲལ་དབྱིངས་སུ་
158



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྟག་ཏུ་འབད་པའི་ཚེ། །དེ་ཡི་འབྲས་བུ་དུས་ཚོད་ངེས་བཟུང་སྟེ། །
མི་འགྱུར་རིམ་པར་འཆར་བའི་ངོ་བོ་རྣམས། །འགྱུར་མེད་བྲེ་སྲང་
ཚད་ལ་ཕེབས་པ་ལྟར། །ཡིད་ཆེས་རྟགས་ཀྱི་ཡི་གེ་འདི་མེད་པར། །
ཕྱམ་ཡུག་ ཉམས་ ལེན་ བསྒོམ་རྣམས་ ཡི་ རེ་ཆད། །དེ་ ཡི་ ཕྱིར་ན་
གསང་བའི་ཡང་ཏིག་འདི། །སྙིང་གི་དཀྱིལ་དུ་སྦོས་ཤིག་ས་མ་ཡ། །
དེ་ ཕྱིར་ ཉམས་ སུ་ ལེན་ པའི་ སྐྱེས་བུ་ལ། །ཡིད་ཆེས་ ཉམས་ སྣང་
འཕེལ་དང་འབྲས་བུའི་ཚད། །འཕྲང་བསྒུགས་དཔག་ཆེན་མངའ་
བཞིན་བཏང་མི་སྲིད། ཅེས་སློབ་དཔོན་ཆེན་པོས་གསུངས་སོ། །
༈ གཉིས་པ་ཚད་ཀྱི་ཡི་གེ་ལ་གཉིས་ཏེ། ཚེ་འདིར་མཐོང་བའི་
ཚད་དང༌། རྐྱེན་གྱིས་བར་དུ་ཆོད་ན་གོང་གི་ཚད་ལ་བརྟེན་ནས་
འབྲས་བུའི་ཐོབ་ཚུལ་ལོ། །དེ་ལ་སྔར་བླ་མས་ངོ་སྤྲད་པ་བཞིན་
མངོན་སུམ་གྱི་སྣང་བ་མཐོང་ནས། ཉམས་སུ་བླངས་པའི་ཐིག་ལེ་
སྟོང་པའི་སྒྲོན་མ་ཤར་བའི་དུས་ན། རྩོལ་སྒྲུབ་དང་བྲལ་བའི་ཚད་
ཡིན་ཏེ། རང་བྱུང་ལྷུན་གྲུབ་ཏུ་རང་བཞིན་རྩོལ་སྒྲུབ་ལས་འདས་
པའི་དོན་ནོ། །འདིའི་དུས་སུ་སྐྱེས་བུ་དེ་ཚེའི་བར་དུ་ཆོད་ན། མངོན་
སུམ་ཟབ་མོ་མཐོང་བའི་གནད་ཀྱིས། སྐྱེ་བ་གཉིས་བརྒྱུད་པའི་ཐ་མ་
159



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལ་འདི་དང་འཕྲད་ནས་འཚང་རྒྱ་བ་ལ་ཐེ་ཚོམ་མེད་དོ། །དབྱིངས་
རིག་སྨིན་མཚམས་དང་བྲལ་བའི་དུས་ན་འཁོར་འདས་རྒྱབ་གྱེས་པ་
སྟེ། ཕྱི་མ་མངལ་དུ་མི་འཇུག་པའི་ཚད་ཡིན་ཏེ། རིགས་དྲུག་ གི་
མངལ་སྒོ་ཁེག་ཅིང་། རང་བཞིན་སྤྲུལ་སྐུའི་ཞིང་། ཤར་མངོན་དགའ།
ལྷོ་ དཔལ་ ལྡན། ནུབ་ པད་ མ་ བརྩེགས། བྱང་ ལས་ རབ་ རོལ་ པ།
དབུས་ཆོས་ཀྱི་དབྱིངས་རྣམས་སུ་པད་མ་ལ་བརྫུས་ཏེ་སྐྱེས་ནས།
རིགས་ ཀྱི་བདག་པོ་ ལྔས་ སྨིན་ པར་ བྱས་ནས། ལོ་ ལྔ་ བརྒྱ་ ནས་
འཚང་རྒྱ་བ་ལ་ཐེ་ཚོམ་མེད་དོ། །འོད་ལྔ་གྱེན་འགྲེངས། རྩིབས་ཤར།
མདུང་རྩེ། རེ་ལྡེའི་རྣམ་པའི་དུས་ན། དབྱིངས་རིག་འདུས་པའི་ཚད་
ཡིན་ཏེ། ཚེའི་བར་དུ་ཆོད་ན། ཆོས་ཉིད་དབང་དུ་གྱུར་བའི་གནད་
ཀྱིས། བར་དོར་འཚང་རྒྱ་བར་གདོན་མི་ཟའོ། །དེ་ནས་འོད་ཀྱིས་
རང་མདུན་གང་ཞིང་སྣ་ཚོགས་སུ་སྣང་བའི་དུས་ན། སྣང་བ་དཀྱིལ་
འཁོར་དུ་ཤར་བའི་ཚད་དེ། དེ་ཚེའི་བར་དུ་ཆོད་ན། བར་དོ་གསུམ་
ལ་ལྷུན་གྲུབ་རིན་པོ་ཆེའི་སྦུབས་ལ་འཚང་རྒྱ་བར་ཐེ་ཚོམ་མེད་དོ། །
དབྱིངས་ ཀྱི་འོད་རྣམས་རིན་པོ་ཆེ་དང༌། དྲ་བ། དྲ་བ་ཕྱེད། མིག་
མང༌། མིག་ ཚག །ཟ་འོག་གུར་ ཁྱིམ། མཆོད་རྟེན། མདའ་ དང་ ཉ་
160



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མིག་ལ་ སོགས་ཀྱི་དུས་ན། རིག་པ་དབྱིངས་ཀྱི་རྒྱན་རྫོགས་པའི་
ཚད་དེ། བར་དོ་རང་ལོག་པ་ཡིན་པས། འདི་ལ་བར་དུ་ཆོད་ན།
རྣམ་པར་ཤེས་པ་ནམ་མཁའ་ལ་ཐིམ་པ་དང་མཉམ་དུ་བར་དོ་མེད་
དེ་གྲོལ་བ་ལ་ཐེ་ཚོམ་མེད་དོ། །དབྱིངས་ཀྱི་སྣང་བ་ཐོག་མར་དཀར་
ལང་ལོང་དང༌། རྗེས་སུ་འོད་ཕུང་ལྔས་ རང་ གནས་ པའི་ ལུང་བ་
དེ་འགག་པའི་དུས་ན། སྣང་བའི་ཡུལ་ལ་གྲོལ་བའི་གནད་ཀྱིས།
བེམས་པོའི་འཁྲུལ་བ་ལས་གྲོལ་བའི་ཚད་དོ། །འདི་ལ་བར་དུ་ཆོད་
ཀྱང་། བར་དོ་མེད་པར་གྲོལ་ལོ། །དབྱིངས་རིག་འདུ་འབྲལ་མེད་
པའི་དུས་ན་འཁོར་འདས་གཉིས་སུ་མེད་པ་ཡིན་ཏེ། ཉིན་མོ་འདས་
པ། མཚན་མོ་འཁོར་བ། དེ་གཉིས་འདྲེས་པས་འཁོར་བ་ཟད་པའི་
ཚད་ དོ། །འདིའང་ བར་ དོ་མེད་ པར་ འཚང་རྒྱ་ བར་ ཐེ་ཚོམ་མེད་
དོ། །ཚེ་ལ་དབང་བ་ལོ་ལྔ་བརྒྱ་ནས་གྲོལ་བའང་སྲིད་དོ། །ཐིག་ལེ་
སྲན་མ་ཙམ་དུ་འཕེལ་བའི་དུས་ན། དབྱིངས་ཀྱི་སྦུབས་སུ་རིག་པ་
ཚུད་པས་སྙིང་པོ་རིག་པ་བཅུད་དུ་སྨིན་པའི་ཚད་དོ། །འདིའང་ཕུང་
པོ་དང་བཅས་ནས་ཕྱིའི་རྟགས་དང་བཅས་ཏེ་འཚང་རྒྱ་བ་ཡིན་ནོ། །
འོད་རྩིབས་ཤར་དང་ཐིག་ལེ་མེ་ལོང་ཙམ་གྱི་དུས་ན་ཐིག་ལེ་ཉག་
16



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གཅིག་འོད་ཁྱིམ་དུ་སྨིན་པའི་ཚད་དོ། །འདིའི་དུས་སུ་དབང་པོ་ཁྱད་
པར་གྱིས། རབ་ལ་བསེ་ཕུབ་ཙམ། འབྲིང་ལ་འཁར་ཕོར་ཙམ་དུ་
འབྱུང་ ཡང་ སྲིད་ དེ། རིག་ པ་ རླུང་ དང༌ བྲལ་ བའི་ དུས་ ཏེ། ཐིག་
ལེ་ཚད་དུ་ཕྱིན་པའི་ཚད་དོ། །འདི་ནས་འཕེལ་མེད་པའང་སྲིད་དེ།
གྲངས་ཀྱི་འཕེལ་བ་ཡུལ་ཁམས་གང་བར་འགྱུར་ཞིང༌། རེ་རེ་ལའང་
མུ་ཁྱུད་འོད་ལྔས་བསྐོར་བའི་ཚེ། སྣོད་བཅུད་འོད་དུ་སྨིན་པའི་ཚད་
དོ། །འདི་ནས་བར་དུ་མི་ཆད་པའི་སྣེ་ཟིན་པའོ། །དེ་ནས་སྐུ་རྐྱང་པ་
རེ་མཐོང་བའི་དུས་ན། སྐུ་གསུམ་ལམ་དུ་བྱེད་པའི་གནད་ཀྱིས་རིག་
པ་དབྱིངས་ཀྱི་ངོ་བོར་སྨིན་པའི་ཚད་ཡིན་ཏེ། འདི་ནས་བར་དུ་འཆི་
བ་ལ་རིང་དུ་སོང་བའི་དུས་ཏེ། ཚེ་ལ་བར་དུ་གཅོད་རྒྱུ་མེད་པའོ། །
དེ་ནས་ཡབ་ཡུམ་ཚོམ་བུའི་སྐུ་ལྔ་ལྔ་ཤར་བའི་ཚེ། སྐུ་གསུམ་གྱི་ཞེན་
པ་རང་གྲོལ་ཏེ། སྐུ་གསུམ་ཞིང་ཁམས་སུ་འཚང་རྒྱ་བའི་ཚད་ཡིན་
ནོ། །འདིའི་ཚེ་འབྱུང་བཞི་ཐོག་མའི་མ་ལ་ཐིམ་ནས། རང་སར་དག་
པས་ཕུང་པོ་འོད་ལུས་སུ་གྲོལ་བས་འཕོ་བ་ཆེན་པོའི་སྐུ་ཞེས་བྱ་སྟེ།
ལྷག་མེད་དུ་ཡལ་བ་དང༌། རང་བཞིན་གྱིས་བཞུགས་པ་ལ་སོགས་
པ་ ལ་ རང་དབང་ཐོབ་པ་ཡིན་ནོ། །འདི་ནས་ ཟླ་ བ་ བདུན་ནམ།
162



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
དགུའམ། ལོ་ གཅིག་ ནས། འོད་ དཀྱིལ་ ན་ སྐབས་སུ་ ལག་ སོར་
བཀྲམ་ཙམ་ལས་མི་མངོན་ཏེ། ཆོས་ཉིད་ཟད་པའི་སྣང་བ། ལྷག་མ་
དང་བཅས་པའི་ཕུང་པོ་མི་སྣང་བར་འཚང་རྒྱ་བ་ལ་ཐེ་ཚོམ་ཡོད་པ་
མ་ཡིན་ནོ། །འདི་ལྟར་ཉམས་སུ་བར་མ་ཆད་པར་བླངས་ན། རྟགས་
དང་ཚད་རྣམས་མི་འདོད་ཀྱང་། ཤུགས་འབྱུང་དུ་འབྱུང་བ་ཆོས་ཉིད་
དེ། དཔེར་ན་ཟླ་བ་ཚེས་གཅིག་ནས་ཉའི་བར་དུ་མི་འདོད་ཀྱང་
རྫོགས་པ་དང་མཚུངས་སོ། །དེའང་ཅིག་ཆར་དུ་སྐྱེ་བ་མ་ཡིན་ཏེ།
ཟླ་བ་ཚེས་གཅིག་ནས་ཉའི་བར་དུ་རིམ་པར་རྫོགས་པ་དང་མཚུངས་
དེ་ནི་དུས་ངེས་པ་དང་ཇི་ལྟར་འཐོབ་པའི་འབྲས་བུའི་ཚད་དང་
བཅས་པར་བསྟན་པའོ། །དེའང་དུས་དང་ཚད་དེ་རྣམས་ལ་དགོས་
ཆེད་ངེས་པའི་ཚད་དང་དུས་བསྟན་པ་ནི། དང་པོ་ཐིག་ལེ་སྟོང་པའི་
སྒྲོན་མའི་ཚད་མེད་ན། ཐེག་པ་ཐུན་མོང་པ་དང་མཚུངས་སོ། །ཐིག་
ལེ་སྨིན་མཚམས་དང་བྲལ་བའི་ཚད་མེད་ན། འགྲོ་དྲུག་གི་གཡང་ས་
མི་ཆོད། གྱེན་འགྲེངས་དང་རྩིབས་ཤར་ལ་སོགས་ཀྱི་ཚད་མེད་ན།
ཡིད་དཔྱོད་འཛིན་པའི་ལྟ་བ་དང་ཁྱད་མེད། དབྱིངས་ཀྱི་སྣང་བ་ལ་
163



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རིན་པོ་ཆེ་དང༌། དྲ་བ་དང༌། དྲྭ་ཕྱེད། མིག་མང་རིས་དང༌། མིག་
ཚག་ལ་སོགས་པའི་ཚད་མེད་ན། འཁྲུལ་པ་རང་ཚིག་ཏུ་གོལ་བས།
ཚིག་གི་རྗེས་ཕྱིར་འབྲངས་པའི་ཐེག་པ་དང་ཁྱད་མེད། དབྱིངས་སྣང་
ཐོག་མར་དཀར་ལང་ལོང་ དང་ རྗེས་ སུ་ འོད་ལྔ་ལྡན་ གྱིས། རང་
གནས་པའི་ལུང་པ་འགག་པའི་དུས་ཀྱི་ཚད་མེད་ན། ཐ་མལ་བའི་
སྣང་བ་དང་ཁྱད་མེད། དབྱིངས་རིག་ཉིན་མཚན་འདྲེས་པའི་ཚད་
མེད་ན། གྲུབ་མཐའ་འཛིན་པའི་སྐྱེས་བུ་རྣམས་དང་ཁྱད་མེད། ཐིག་
ལེ་ཉུང་འབྲུའམ་སྲན་མ་ཙམ་གྱི་ཚད་མེད་ན། ལས་རླུང་དང་ཡེ་ཤེས་
ཁྱད་མེད། དབང་པོ་རབ་འབྲིང་ཐ་མའི་ཚད་ཀྱི་ཐིག་ལེ། བསེ་ཕུབ།
འཁར་གཞོང་འཁར་ཕོར་ཙམ་གྱི་ཚད་མེད་ན། ཐེག་པ་སྣ་ཚོགས་
པའི་ལྟ་བ་དང་ཁྱད་མེད། འོད་ལྔའི་མུ་ཁྱུད་ཀྱི་འཁོར་བའི་ཚད་མེད་
ན། ཆད་ལྟ་བ་མུ་མེད་པ་རྣམས་དང་ཁྱད་མེད། སྐུ་རྐྱང་བ་རེ་རེ་ཤར་
བའི་ཚད་མེད་ན། སྐུ་གསུམ་འབྲས་བུར་འདོད་པ་རྣམས་དང་ཁྱད་
མེད། ཚོམ་བུ་ལྔ་ལྡན་དུ་ཤར་བའི་ཚད་མེད་ན། ཕུང་པོ་ལྔ་བདག་
མེད་པར་འདོད་པ་རྣམས་དང་ཁྱད་མེད། དེས་ན་དུས་ཚད་ངེས་པར་
བསྟན་པ་འདི་ནི་མི་འགྱུར་བའི་གཟེར་ལྟ་བུ་ཡིན་ཏེ་ཤིན་ཏུ་གསང་
164



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བའོ། །ཡེ་ཤེས་ཁ་དོག་ལྔ་ལྡན་དུ་གསལ་བ་ནི་དབྱིངས་ཀྱི་ཚད་
དོ། །འཕེལ་འགྲིབ་མེད་པ་ནི་ རིག་ པའི་ཚད་དོ། །འཇིག་རྟེན་ གྱི་
ཁམས་གང་བ་ནི་འོད་ཀྱི་ཚད་དོ། །སྐུ་ལྔར་གསལ་བའི་དུས་ན་ཐིག་
ལེ་མཐར་ ཕྱིན་ པའི་ ཚད་ དོ། །ཉམས་ སྣང་ གི་ འཕེལ་ ཟད་ པ་ ནི་
གཞིའི་ཚད་དོ། །གདོས་བཅས་འོད་དུ་ཡལ་བའི་ཚེ་ལམ་མཐར་ཕྱིན་
པའི་ཚད་དོ། །དེ་ལྟར་ཉམས་སུ་བླངས་པའི་སྐྱེས་བུ་དེ་འདས་ ཚེ་
རྟགས་དང༌། ལམ་གྱི་ཚད་དུ་བསྟན་པ་ནི། དབྱིངས་འཕེལ་བའི་ཚེ་
འོད་དུ་སྣང་བའོ། །ཐིག་ལེ་འཕེལ་བས་ གདུང་འབྱུང་བའོ། །རླུང་
ཟིན་པའི་ཚད་དུ་སྒྲ་སྐད་འབྱུང་བའོ། །འབྱུང་བ་དབང་དུ་འདུས་པའི་
ཚད་དུ་ས་ གཡོ་བའོ། །སྐུ་ཐོབ་པའི་ཚད་དུ་སྐུ་དང་གདུང་འབྱུང་
བའོ། །གསུང་ ཐོབ་ པའི་ ཚད་དུ་མེ་འུར་སྒྲ་དང་ བཅས་ པ་འབྱིན་
པའོ། །ཐུགས་ཐོབ་པའི་རྟགས་ནམ་མཁའ་རྐྱེན་བྲལ་འཇའ་འོད་དུ་
ཡལ་བའམ། གདུང་པཉྩརམ་ལྔ་ལྡན་དུ་བྱོན་པའོ། །དེའང་དབྱིངས་
རིག་ སྨིན་ མཚམས་ ལས་ འདས་ པ་ ཡན་ ཆོད་ ཀྱི་ སྤྲུལ་ སྐུའི་ སྒྲོ་
འདོགས་ཆོད་པའི་ཚད་དོ། །སྐུ་ལྔ་ཚོམ་བུར་ཤར་བ་ཕན་ཆོད་ཀྱིས།
ལོངས་སྤྱོད་རྫོགས་སྐུའི་སྒྲོ་འདོགས་ཆོད་པའི་ཚད་དོ། །འོད་ཀྱི་ནང་
165



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
དུ་སྐབས་སུ་ལག་སོར་སྣང་བའི་དུས་ན་ཆོས་སྐུའི་སྒྲོ་འདོགས་ཆོད་
པའི་ ཚད་ དོ། །ཡང་ དབྱིངས་ རིག་ སྨིན་མཚམས་ ནས་ བྲལ་ བའི་
ཚེ། །ཆོས་ཅན་དང་ཆོས་ཉིད་ཕྱེད་པའི་ཚད་ཡིན་ནོ། །འོད་གསལ་
ཉིན་མཚན་མེད་པར་སྣང་བའི་དུས་ན། སེམས་དང་ཡེ་ཤེས་འབྱེད་
པའི་ཚད་དོ། །རང་གི་འབྱུང་འདུས་གདོས་བཅས་སུ་མི་སྣང་བའི་
དུས་ན། ཀུན་གཞི་དང་ཆོས་སྐུ་ཕྱེད་པའི་ཚད་དོ། །དེ་ལྟར་དུས་དང་
ཚད་ངེས་པར་མ་ཤེས་ན། འབྲས་བུ་ལ་ཐུག་པ་མེད་པར་འགྱུར་ཏེ།
ཆ་མེད་ཀྱི་ཡུལ་དུ་གླེན་པ་འཁྱམས་པ་དང་འདྲའོ། །དེས་ན་འདི་ལ་
རྩིས་སུ་བྱའོ། །ཞེས་དང་། ཡང་ཨུ་རྒྱན་རིན་པོ་ཆེས། དེའང་བླ་མེད་
འབྲས་བུའི་རྒྱུད་ནི་རྒྱུད་བཅུ་བདུན་ལ་སོགས་ཡིན་ཀྱང་། གནད་ཀྱི་
མན་ངག་གསང་ཆེན་གྱི་མ་འདི་ལྟ་བུ་དང་མི་ལྡན་ན་རྒྱུས་མེད་ཀྱི་
ལམ་མཁན་དང་འདྲ་སྟེ་ཐེ་ཚོམ། རྫོགས་པ་ཆེན་པོ་ལས་བསྟན་པའི་
སྙིང་པོ་ཤོ་ལོ་ཀ་འབུམ་ཕྲག་དྲུག་ཅུ་རྩ་བཞི་ཡོད་ཀྱང་། དགོངས་པ་
དང་ཚིག་གི་ལྟ་བ་འབའ་ཞིག་སྟེ། དོན་གཡེལ་ཏེ། དེའི་ཕྱིར་ན་འདི་
ནི་གསང་ བའི་ སྙིང་པོ་འདི་ཁོ་ནའོ། །ཞེས་དང༌། ཨེ་མ་ཧོ། །རིན་
ཆེན་གསེར་གྱི་ཡང་ཞུན་སྙིང་གི་བཅུད། །ལན་གཅིག་མཚན་བརྗོད་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཙམ་ཡང་མིག་འབྲས་སེམས། །འདི་འདྲའི་གདམས་པ་འཇིག་རྟེན་
ཁམས་ན་མེད། །ཉམས་ལེན་རིམ་པར་བསྒྲོད་པའི་མི་འགྱུར་ཚད། །
འདི་དང་མི་ལྡན་བསྒོམས་ཀྱང་དོན་མེད་ངལ། འདི་ཡོད་ལམ་ནས་
འབྲས་བུ་གོལ་མི་སྲིད། །དེ་ཕྱིར་རང་སྲོག་ལས་གཅེས་སྙིང་དཀྱིལ་
སྦོས། །སྙིང་ཐིག་ཟབ་མོའི་ཁྲིད་བཀའ་མཐར་རྫོགས་ནས། །ཉམས་
ལེན་ རྟགས་ ཚད་ འདི་ གཉིས་ ཁུགས་ སུ་ ཆུག །མི་མེད་ ལུང་ སྟོང་
དབེན་པའི་རི་ཁྲོད་དུ། །སྒྲུབ་པ་མཐའ་རུ་སྐྱོལ་ཅིག་སེམས་བུ་རྣམས།
ཞེས་ལེགས་པར་གསུངས་པ་བཞིན་བློ་གྲོས་ཀྱི་ཡུལ་དུ་ངེས་པར་
བྱའོ། །དེ་དག་ནི་དབང་པོ་དང་བརྩོན་འགྲུས་རབ་ཀྱི་གྲོལ་ཚུལ་ཏེ།
ལམ་ཉམས་སུ་ཇི་ལྟར་ལེན་པའི་ཚུལ་རྣམས་ལེགས་པར་བསྟན་
ཟིན་ཏོ། །
༈ གཉིས་པ་འབྲིང་བར་དོར་གྲོལ་བའི་གདམས་པ་བསྟན་པ་
ལ་གཉིས་ཏེ། བར་དོ་སྤྱིའི་རྣམ་བཞག་དང༌། བྱེ་བྲག་ཏུ་ཉམས་སུ་
བླངས་ཚུལ་ལོ། །དང་པོ་ལའང་གཉིས་ཏེ། དབྱེ་བ་དང་ས་མཚམས་
སོ། །དང་པོ་དབྱེ་བ་ལ་བཞི་སྟེ། ཐལ་འགྱུར་ལས། དབྱེ་ན་རྣམ་པ་
བཞི་དག་ལས། ཞེས་པས། རང་བཞིན་སྐྱེ་གནས་ཀྱི་བར་དོ། །འཆི་
67



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཁ་ སྡུག་ བསྔལ་ གྱི་ བར་ དོ། །ཆོས་ཉིད་ཞི་ ཁྲོའི་ བར་ དོ། །སྲིད་ པ་
ལས་ཀྱི་བར་དོ་དང་བཞིའོ། །གཉིས་པ་ས་མཚམས་ནི། དང་པོ་མའི་
མངལ་ནས་ཐོན་ནས་འཆི་ནད་ཀྱིས་བཏབ་པ་ཚུན་ཆད་དང་པོའོ། །
འབྱུང་བཞིའི་ཐིམ་ལུགས་ནས་བར་དོ་དང་པོ་གཞིའི་འོད་གསལ་མ་
ཤར་ཚུན་ཆད་གཉིས་པའོ། །གཞིའི་འོད་གསལ་ཤར་ནས་ལྷུན་གྲུབ་
ཀྱི་སྣང་བ་ཚུན་ཆད་གསུམ་པའོ། །ལྷུན་གྲུབ་ཀྱི་སྣང་བ་ཡལ་ནས་ཕྱི་
མའི་ མངལ་དུ་མ་ ཚུད་ ཀྱི་བར་ བཞི་པའོ། །གཉིས་ པ་ བྱེ་བྲག་ཏུ་
ཉམས་སུ་བླངས་ཚུལ་ལ་བཞི་སྟེ། རང་བཞིན་སྐྱེ་གནས་ཀྱི་བར་དོ་
ལ་ཤེས་ བྱའི་ གྲས་ཐག་བཅད་པ་ཐི་བྱ་ཚང་དུ་འཇུག་པ་ལྟ་བུའི་
གདམས་ངག །འཆི་ ཁ་ སྡུག་བསྔལ་ ཀྱི་བར་དོ་ ལ་ མི་གསལ་བ་
གསལ་ གདབ་ པ་ སྒེག་མོས་མེ་ལོང་ ལ་ བལྟ་ བའམ། རྒྱལ་ པོས་
བཀའ་འཕྲིན་བསྐུར་བ་ལྟ་བུའི་གདམས་ངག །ཆོས་ཉིད་ཀྱི་བར་
དོར་ རང་ སྣང་ ལ་ ཡིད་ ཆེས་ པ་མ་ པང་ དུ་ བུ་ འཇུག་ པ་ ལྟ་ བུའི་
གདམས་ངག །སྲིད་པ་བར་དོར་ལས་ཀྱི་འཕྲོ་མཐུད་པ་ཡུར་བ་རྐང་
ཆག་ལ་ཝ་འཛུགས་པ་ལྟ་བུའི་གདམས་ངག་དང་བཞིའི།
168



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།།
༈ དང་པོ་ནི། དཔེར་ན་ཐི་བྱ་ཚང་དང་པོ་བཅའ་དུས་མི་ལ་
སོགས་པའི་ གནོད་པ་བརྟགས་ཏེ། བཙན་ སར་བཅས་ནས། ཕྱིས་
ཚང་དུ་ནམ་འཇུག་ཀྱང་རྟོགས་དཔྱོད་མེད་པར་སྐད་ཅིག་ལ་འཇུག་
པ་ལྟར། །རྣལ་འབྱོར་པ་དེའང་སྐྱེས་ནས་འཆི་ཁའི་བར་ཚུན་ཆད་དུ་
བླ་མ་མཚན་ཉིད་དང་ལྡན་པའི་དྲུང་དུ་གདམས་པའི་གནད་ཟབ་མོ་
ལ་ ཐོས་ པས་ ཚིག་ གི་སྒྲོ་འདོགས་བཅད། བསམ་ པས་ ཚིག་ དོན་
གཉིས་ཀའི་སྒྲོ་འདོགས་བཅད། སྒོམ་དུས་ཁྲེགས་ཐོད་ཟུང་འཇུག་
གི་དོན་རང་ཐོག་ཏུ་ཕབ་ནས། ངོ་བོ་འཆུགས་མེད་དུ་ཐེ་ཚོམ་མི་ཟ་
བར་ཆིག་དྲིལ་དུ་ཉམས་སུ་བླངས་པས། གང་ཟག་དབང་པོ་གསུམ་
ཚན་གསུམ་སྟེ་དགུར་ཕྱེས་པའི་རབ་ཀྱི་རབ་སྤྲུལ་མདུད་ནམ་མཁའ་
ལ་བོར་བ་ལྟར་གྲོལ་བ་ནི། རིག་འཛིན་ཆེན་པོ་དགའ་རབ་རྡོ་རྗེ་ལྟ་
བུ་སྟེ། གདམས་པ་ཐོབ་མ་ཐག་ཡེ་ཐོག་དང་པོ་ཀུན་ཏུ་བཟང་པོའི་
གཞི་ཐོག་ཏུ་རྩོལ་མེད་ལྷུག་པར་ རང་ གྲོལ་བའོ། །རབ་ཀྱི་འབྲིང་
མཚོ་ལ་ཁ་བ་བབ་པ་ལྟར་གང་ཤར་ཆོས་ཉིད་དུ་ཐིམ་ནས་གྲོལ་བ་ནི།
རིག་འཛིན་ཤྲཱི་སིང་ཧ། བི་མ་ལ། པདྨ་འབྱུང་གནས་ལྟ་བུ་སྟེ། ཟབ་
མོའི་གདམས་ངག་ཉམས་སུ་བླངས་པས་ཉོན་མོངས་པ་ཅི་སྐྱེས་ཆོས་
169



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཉིད་ཀྱི་ངང་དུ་རོ་གཅིག་པར་རྟོགས་ནས་འཇའ་ལུས་རྡོ་ རྗེའི་སྐུ་
བརྙེས་པ་རྣམས་སོ། །རབ་ཀྱི་ཐ་མ་ཆབ་རོམ་ཆུར་ཞུ་བ་ལྟར་གྲོལ་
བ་ནི། མྱང་བན་ཏིང་འཛིན་བཟང་པོ། །ལྕེ་བཙུན་སེང་གེ་དབང་
ཕྱུག་ ལ་སོགས་ཏེ། གདམས་པ་ངོ་སྤྲད་པ་རྣམས་ཡུན་ རིང་པོར་
ཉམས་སུ་བླངས་པས། རིམ་གྱིས་འཁྲུལ་པ་རང་སྣང་དུ་ངོ་ཤེས་ཏེ་
གྲོལ་ནས། ལུས་མ་སྤང་བར་མཁའ་སྤྱོད་གྲུབ་པ་རྣམས་ལྟ་བུ་སྟེ།
མདོར་ན་ཁྲེགས་ཆོད་རིག་སྟོང་དང༌། ཐོད་རྒལ་སྣང་སྟོང་གཉིས་
ཟུང་འཇུག་ཏུ་ཉམས་སུ་བླངས་པས། སྣང་ཚད་བཞི་རྫོགས་ནས་
ལུས་ཐོག་འདིར་གྲོལ་བའི་གང་ཟག་རྣམས་ནི། དཔེར་ན་ཚེས་བཅོ་
ལྔའི་ཉི་ཟླ་ལ་བར་མཚམས་མེད་པ་ལྟར། བར་དོ་འོག་མ་རྣམས་
མེད་པར་ཡར་གྱི་ཟང་ཐལ་དུ་གྲོལ་བའོ། །དེས་ན་བར་དོ་འོག་མ་
རྣམས་བསྒྲོད་དགོས་མི་དགོས་ཀྱང་སྐྱེས་གནས་ཀྱི་བར་དོའི་སྐབས་
འདིར་ རག་ལས་པས། སྤྱིར་གོང་དུ་བསྟན་པ་བཞིན་ཐོས་བསམ་
དང༌། ཁྱད་པར་ཁྲེགས་ཐོད་ཟུང་འཇུག་གི་ཉམས་ལེན་ལ་མ་ཤིའི་
བར་ཉིན་མཚན་ཁ་སྦྱོར་དུ་འབུང་ནུས་པའི་གང་ཟག་རྣམས་ནི།
བརྩོན་འགྲུས་དང་དབང་པོའི་གོ་རིམ་བཞིན་གྲོལ་ཚུལ་ཞིབ་པར་
[70



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌།
གོང་དུ་ཐོད་རྒལ་གྱི་སྣང་ བཞིའི་ རྟགས་ ཡིག་ དང་ཚད་ ཡིག་ གི་
སྐབས་ལྟར་རོ། །
༈ གཉིས་པ་འཆི་ཁའི་བར་དོར་མི་གསལ་བ་གསལ་གདབ་པ་
སྒེག་མོས་མེ་ལོང་ལ་བལྟ་བའམ། རྒྱལ་བོས་བཀའ་འཕྲིན་བསྐུར་
བ་ལྟ་བུའི་གདམས་ངག་ནི། དཔེར་ན་སྒེག་མོས་མེ་ལོང་ལ་བལྟས་
པས་རང་གི་བཞིན་ལ་དྲི་མ་ཡོད་མེད་དང་། རྒྱན་གྱི་བྱེ་བྲག་གསལ་
བར་མཐོང་བའམ། མི་གཅིག་ལ་རྒྱལ་པོས་བཀའ་འཕྲིན་བསྐུར་བ་
ན་ཆད་པ་འབྱུང་གིས་དོགས་ནས་འཕྲིན་མི་བརྗེད་པ་ལྟར། བར་
དོའི་གདམས་པ་གསལ་གདབ་པས་བདག་ཉིད་འཁོར་བར་ལྟུང་
གིས་དོགས་ནས་མི་བརྗེད་པ་སྟེ། དེའང་སྔ་མོ་ནས་འཆི་བ་རྟགས་
བསླུའི་རིམ་པ་རྣམས་རྫོགས་ཆེན་གྱི་གཞུང་རྣམས་ནས་ཇི་སྐད་
བཤད་པ་བཞིན་འབད་དེ། མི་བསླུ་ངེས་པའི་རྟགས་ཤར་ཚེ་ཡོ་བྱད་
ཅི་འདུག་པ་བླ་མ་དང་དགེ་འདུན་ལ་སྤང་དག་བྱས་ནས། རབ་སེང་
གེ་ལྟར་ཡུལ་རྐྱེན་དང་གྲོགས་ཀྱི་འཁྲི་བ་བཅད་ནས་གངས་ཁྲོད་
དམ་ རིའི་རྩེའམ་རི་དྭགས་ལྟར་མི་མི་རྒྱུ་བའི་སར་ རི་ཕུག་གམ་
ནགས་ཁྲོད་ལུང་སྟོང་སོགས་སུ་ཕྱིན་ནས་གཅིག་པུར་འཆི། འབྲིང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
སྤང་པོ་ལྟར་རྒྱུས་མེད་པའི་ཡུལ་དུ་འཆི། ཡང་ན་གནས་གང་ཡང་
རུང་ལ་འཆི་བའི་རྟགས་དང་མཚན་མ་ཡང་མི་རྟོག །ནམ་འཆི་དང་
གར་འཆིའི་རྩིས་གདབ་མེད་པར་བུ་ཆུང་ལྟར་འཆི་བ་སྟེ། འདི་དག་
ནི་རྟོགས་པའི་གདེང་དང་ལྡན་པའི་འཆི་ལུགས་ཡིན་པས། གསལ་
འདེབས་ དང་ ཐིམ་སྡུད་སོགས་ལ་མི་ལྟོས་སོ། །ཐ་མ་རི་ཁྲོད་ལ་
སོགས་དབེན་པར་ཆོས་གྲོགས་གཅིག་ཙམ་ཉེ་དྲུང་དུ་བཞག་ལ།
དཀོན་མཆོག་གི་མཆོད་པ་དང་འབྱུང་པོ་ལ་གཏོར་མ་ཕུལ་ནས་
གདམས་པའི་གཟེར་གདབ་པར་བྱ་སྟེ། དེའང་ཀློང་གསལ་ལས།
གང་ཞིག་སྐྱེས་བུ་འཆི་བའི་ཚེ། །རྟགས་ནི་རྣམ་པ་གཉིས་སུ་བཤད།།
ཅེས་པས། ཕྱི་འབྱུང་བའི་ཁམས་དབང་སྐྱེ་མཆེད་ཐིམ་ཚུལ་དང༌།
ནང་སྣང་རྟོག་ཕྲ་རགས་ཀྱི་ཐིམ་ཚུལ་གཉིས་ལས། དང་པོ་ནི། སྤྱིར་
སྐྱེ་འགྲོ་ཐམས་ཅད་དང་པོ་ལུས་ཆགས་པ་ཡང་འབྱུང་བ་ལྔ་ལ་
བརྟེན་ནས་ཆགས། བར་དུའང་འབྱུང་བ་ལྔ་ལ་བརྟེན་ནས་གནས།
མཐར་འཇིག་དུས་ཀྱང་འབྱུང་ལྔའི་ཐིམ་སྡུད་ཀྱིས་འཇིག་པ་ཡིན་ཏེ།
དེའང་འཆི་ཁར་ལས་རླུང་གྱེན་ལ་ལོག་ནས་རླུང་ཐམས་ཅད་དེས་
དབང་བྱས་ཤིང་འཁོར་ལོ་ལྔའི་རྩ་མདུད་ཞིག་པ་དང་རླུང་ལྔ་མལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འཆུགས་པས། ཕྱི་ནང་གསང་གསུམ་གྱི་འབྱུང་བ་སོ་སོར་ཐིམ་པ་སྟེ།
དེའང་མདོར་བསྡུ་ན་དང་པོ་མཉམ་གནས་ཀྱི་རླུང་མལ་འཆུགས་
པའི་ རྐྱེན་ གྱིས་ ཁ་ཟས་མི་འཇུ་ཞིང་དྲོད་མཐའ་ནས་ སྡུད། སྲོག་
འཛིན་གྱི་རླུང་འཆུགས་པས་ཤེས་པ་མི་གསལ་ཞིང་འཚུབས་པ་དང༌།
ཐུར་སེལ་གྱི་རླུང་འཆུགས་པས་གཤང་གཅི་མི་ཐུབ་པ་དང༌། གྱེན་
རྒྱུའི་རླུང་འཆུགས་པས་ཟས་སྐོམ་ནང་དུ་མིད་མི་ཤེས་དབུགས་སྣ་
ཐུང་བ་དང༌། ཁྱབ་བྱེད་ཀྱི་རླུང་འཆུགས་པས་ཡན་ལག་ལས་སུ་མི་
རུང་ ཞིང་ རྩ་རྣམས་ སྡུད་པར་འགྱུར་རོ། །དེའང་ རྩ་ འཁོར་རྣམས་
འཇིག་པའི་ཐོག་མར་ལྟེ་བའི་རྩ་འཁོར་འཇིག་པར་བཤད་དེ། དེ་ལ་
རིམ་པར་འདེགས་བྱེད་ཀྱི་རླུང་བྲོས་པས་ས་ཁམས་ཆུ་ལ་ཐིམ་པས་
ཕྱིའི་རྟགས་སུ་ལུས་ཀྱི་སྟོབས་ཤོར་ཏེ། མཇིང་པས་མགོ་མི་ཐེག །
རྐང་པས་ལུས་མི་ཐེག །ལག་པས་ཟས་སྣོད་མི་ཐེག །བྱད་ལ་ཧམ་
པ་དང་སོ་དྲེག་ནག་པོ་ཆགས་ཤིང་ཁ་ཆུ་སྣ་ཆུ་མི་ཐུབ་པ་འབྱུང་ངོ༌། །
དེ་ལྟར་ཕྱིའི་རྟགས་དེ་རྣམས་བྱུང་ཚེ་ནང་རྟགས་སུ་ཤེས་པ་རབ་ཏུ་
བྱིང་བ་དང༌། འཐིབས་པའི་དབང་གིས་ཤིན་ཏུ་ལྕི་བའི་སྣང་བ་ཤར་
ཏེ། ལག་པ་ཕྱིར་གཡབ་ཅིང་ང་སློང་དང་གོས་སྐོན་དང་ཟེར་ནས་
173



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མིག་མཐོང་ཁར་བལྟ་བར་བྱེད་དོ། །འདི་དུས་གསང་རྟགས་སུ་འོད་
གསལ་སྨིག་རྒྱུ་ལྟ་བུ་རབ་རིབ་ཏུ་འཆར་བའི་དུས་ཡིན་ནོ། །དེ་ནས་
སྙིང་ཁའི་རྩ་འཁོར་འཇིག་ཅིང་བཀྲག་མདངས་བསྐྱེད་པའི་རླུང་བྲོས་
པས། ཆུ་ཁམས་མེ་ལ་ཐིམ་རྟགས་སུ་ཁ་ལྕེ་སྐམ་ཞིང་སྣ་ཞོམ། ལྕེ་རྩེ་
རང་གིས་མི་མཐོང་ཞིང་འཁྱོག་པ་དང༌། ནང་རྟགས་སུ་ཤེས་པ་
འཚུབས་ཤིང་ཚིག་པ་ཟ་བ་དང་། གསང་རྟགས་སུ་དུ་བ་ལྟ་བུ་ལང་
ལོང་དུ་འབྱུང་ངོ༌། །དེ་ནས་མགྲིན་པའི་རྩ་འཁོར་འཇིག་ཅིང་དྭངས་
སྙིགས་འབྱེད་པའི་རླུང་བྲོས་པས། །མེ་ཁམས་རླུང་ལ་ཐིམ་པའི་ཕྱི་
རྟགས་སུ་ཁ་སྣའི་དབུགས་གྲང་སིལ་གྱིས་འགྲོ་ཞིང༌། ལུས་ནང་གི་
དྲོད་ཕྱིར་འཆོར་བས། རླངས་པ་ཐོལ་གྱིས་བྱུང་སྟེ་དྲོད་མཐའ་ནས་
ཆད། ནང་རྟགས་སུ་ཤེས་པ་རེས་གསལ་རེས་མི་གསལ་བས། མི་
ངོ་ཤེས་ལ་མི་ཤེས་ཙམ་དང་། ཕྱི་རོལ་གྱི་སྣང་བ་འདི་གསལ་བོར་
མི་མཐོང་། གསང་རྟགས་སུ་སྲིན་བུ་མེ་ཁྱེར་ལྟར་དམར་ཆེམ་ཆེམ་
པ་འཆར་རོ། །དེ་ ནས་ གསང་ གནས་ ཀྱི་རྩ་ འཁོར་ འཇིག་ཅིང༌།
བསྐལ་པ་ལས་ཀྱི་རླུང་བྲོས་ཏེ། རླུང་རྣམ་པར་ཤེས་པ་ལ་ཐིམ་པས།
ཕྱི་རྟགས་སུ་དབུགས་བརྩེགས་མར་འབྱུང་བ་དང༌། ཕྱིར་རྒྱུ་བ་རིང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཞིང་ནང་དུ་སྡུད་དཀའ་ལ་སྒྲ་ངར་ངར་འབྱིན་ཞིང་མིག་གྱེན་ལ་ལོག།
ནང་རྟགས་སུ་ཤེས་པ་འཁྲུལ་ནས་མཐོང་སྣང་སྣ་ཚོགས་པ་འཆར་ཏེ།
སྡིག་ཅན་རྣམས་ལ་གཤིན་རྗེའི་སྣང་བ་མཐོང་བས། ལུས་ཕྲད་ཕྲད་
མི་བཟད་པའི་རྣམ་འགྱུར་བྱེད་ཅིང་འཇིགས་པའི་སྐད་ངན་འབྱིན།
ལས་དག་པ་རྣམས་ལ་དཔའ་བོ་མཁའ་འགྲོའི་བསུ་མ་དང་དག་པའི་
སྣང་བ་འཆར་བར་བཤད། གསང་རྟགས་སུ་སྒྲོན་མེ་འབར་བ་ལྟ་
བུའི་སྣང་བ་འཆར་ཏེ། དེ་ལྟར་འབྱུང་བ་ལྔ་དང་རླུང་ཆེན་ལྔ་ཐིམ་
པས། ཡན་ལག་གི་རླུང་ཡང་ཤུགས་ཀྱིས་མལ་འཆུགས་པས་དབང་
པོ་སྐྱེ་མཆེད་རྣམས་ཀྱང་རིམ་པར་ཐིམ་པ་སྟེ། མིག་རྣ་བ་སྣ་ལྕེ་ལུས་
ཀྱི་དབང་པོ་རྣམས་ཉམས་ཤིང་ཐིམ་པའི་གནད་ཀྱིས། གཟུགས་སྒྲ་
དྲི་རོ་རེག་བྱ་རྣམས་མི་ཚོར་བའམ། ཅུང་ཟད་ཚོར་སྲིད་ཀྱང་ལོག་
པར་ཚོར་ཞིང་བཟང་ངན་གྱི་དབྱེ་བ་མི་ཕྱེད་པར་འགྱུར་རོ། །དེའང་
ཐིམ་རིམ་འབྱུང་ཚུལ་འདི་དག་གཅིག་ཏུ་མ་ངེས་ཏེ། རྩ་ཁམས་དང་
ནད་རྐྱེན་ གྱི་དབང་ གིས་སྔ་ ཕྱི་དང༌། གཅིག་ཅར་ དང༌ རིམ་གྱིས་
སོགས་ངེས་མེད་དུ་འབྱུང་བར་གསུངས་པས་གང་ལྟར་ཡང་སྔ་གོང་
ནས་བློ་ལ་འཇགས་ཤིང་འདྲིས་པ་གལ་ཆེ་ཆེ། དེ་ནས་རྣམ་ཤེས་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ནམ་མཁར་ཐིམ་ཞེས་པས་ཕྱི་དབུགས་ཆད་དེ། འདི་དུས་ལུས་ཀྱི་
མདོག་སྣུམས་ཤིང་འཇམ་པ་དང༌། སྙིང་ཁ་ཡན་ལ་དྲོད་ཅུང་ཟད་
ཡོད་ལ། ནད་གདོན་ གྱི་བྱེད་པས་འགའ་ཞིག་མཚམས་འདི་ནས་
ཚུར་སོས་པའང་སྲིད་དེ། ཕྱིའི་ཐིམ་རིམ་འདི་དག་ཐུན་མོང་གི་འཆི་
རྟགས་ ཞེས་ བར་ དོ་ འཕྲང་ སྒྲོལ་ སོགས་ ལས་ བཤད་ པས་ སོ། །
གཉིས་པ་ཐུན་མོང་མ་ཡིན་པའི་འཆི་རྟགས་དངོས་ནི། ནང་ སྣང་
རྟོག་ཕྲ་རགས་ཀྱི་ཐིམ་རིམ་རྣམས་ཡིན་ཏེ། དབུ་མའི་ཡར་སྣེ་དུང་
ཁང་དུ་ཕ་ལས་ཐོབ་པའི་ཁམས་ཀུན་རྫོབ་རྒྱུའི་ཐིག་ལེ་དཀར་པོ་ཧཾ་
ཡིག་གི་ཚུལ་དུ་གནས་པ་དེ། སྟེང་རླུང་འཆུགས་པའི་གནད་ཀྱི་དབུ་
མའི་ལམ་ནས་ཐུར་དུ་འབྱུང་ཚེ། རང་སྣང་དུ་ཟླ་བ་ཤར་བ་ལྟ་བུ་
དཀར་ལམ་གྱིས་འཆར་བ་དང་དུས་མཚུངས་པར། ཞེ་སྡང་ལས་
གྱུར་པའི་རྟོག་ཚོགས་སུམ་ཅུ་རྩ་གསུམ་འགག་པར་གྱུར་ཏོ། །དེ་ནས་
ཡང་དཀར་ལམ་དམར་ལམ་གཉིས་སྔ་རྟིང་ངེས་མེད་དུ་འོང་གསུངས་སོ། །མཆན། དབུ་
མའི་མར་སྣེ་ལྟེ་བར་མ་ལས་ཐོབ་པའི་ཁམས་དམར་ཆའི་དྭངས་མ་
ཨ་ཤད་ཀྱི་རྣམ་པར་གནས་པ་དེ་ཉིད་འོག་རླུང་འཆུགས་པའི་མཐུས་
གྱེན་དུ་སོང་བས་སྣང་བ་དམར་ལམ་པ་གཅིག་འཆར་བ་དང་མཉམ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དུ། འདོད་ཆགས་ལས་གྱུར་བའི་རྟོག་ཚོགས་བཞི་བཅུ་འགག་པར་
འགྱུར་རོ། །དེ་ནས་ཁྱབ་བྱེད་ཀྱི་རླུང་གིས་རིག་པ་བསྐྱེད་དེ། བྱང་
སེམས་དཀར་དམར་འཕྲད་པའི་བར་དུ། འཐུམ་མཚམས་དེར་སྣང་
བ་ནག་ལམ་པ་གཅིག་འཆར་བ་དང༌། གཏི་མུག་ལས་གྱུར་པའི་
རྟོག་པ་བདུན་པོ་འགག་པར་འགྱུར་རོ། །དེའང་ནང་གི་ཐིམ་རིམ་
འདི་དག་ནི་ཡུད་ཙམ་རེ་ལས་མེད་ཅིང་། དཀར་ལམ་དམར་ལམ་
ནག་ལམ་རྣམས་ཀྱང་བྱ་རྫོགས་ཀྱི་སྐད་ཅིག་དེ་ལས་མི་འབྱུང་བར་
གསུངས་སོ། །དེ་ལྟར་ཕྱི་ནང་གསང་བའི་ཐིམ་རིམ་དེ་དག་ལེགས་
པར་བརྟགས་ནས། འཆི་ངེས་པའི་ཚེ་གདམས་པ་གསལ་གདབ་པ་
ནི། ཉི་ ཟླ་ ཁ་ སྦྱོར་ལས། བླ་མ་མཆེད་དང་ རྡོ་ རྗེ་ སྤུན། །ཤེས་པ་
གསལ་ཡང་གདབ་པར་བྱ། །ཞེས་པས། གོང་དུ་ཕྱི་དབུགས་མ་ཆད་
གོང་ནས་གསལ་གདབ་པར་བྱ་སྟེ། དེའང་བློ་རིགས་གསུམ་ལས།
འབྲིང་གི་ རབ་ སྙིང་སྡུག་མཛའ་བོ་མཐོང་བ་ལྟ་བུ་སྟེ། འཆི་ལྟས་
རྣམས་ཚང་བའི་དུས་སུ། ཚེ་འདིའི་ཞེན་འཛིན་མེད་པར་བླ་མའི་
གདམས་ངག་འབའ་ཞིག་ཡིད་ལ་གསལ་བར་འདུག་པ་དེས་ཆོག་
པས། འབྱུང་བ་སྡུད་དུས་སྐད་ཅིག་ཀྱང་མ་ཡེངས་པས་གདམས་པ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
དྲན་པར་བྱས་ཏེ། ལུས་གནད་རབ་ཀྱི་ཙོག་པུའམ་སྐྱིལ་ཀྲུང༌། མི་
ནུས་ན་གཞོག་གཡས་ཕབ་སྟེ་སེངྒའི་ཉལ་སྟབས་སུ་བྱ་སྟེ། ཤེས་པ་
མིག་ལ་གཏད། མིག་དབྱིངས་རིག་ལ་གཏད་ནས། ཀ་དག་གི་ངང་
ལ་འཕྲོ་འདུ་མེད་པར་ས་ལེ་བཞག་པས། ནང་སྣང་རྟོག་ཕྲ་རགས་
ཀྱི་ཐིམ་རིམ་རྣམས་རྫོགས་མཚམས་སུ་རྩ་ཁམས་རླུང་སེམས་ཀུན་
གྱི་དངས་མ་སྙིང་ཁར་ལྷན་གཅིག་ཏུ་འཛོམ་པ་ལ་བརྟེན་ནས། ནམ་
མཁའ་འོད་གསལ་ལ་ཐིམ་པ་ཞེས་ཀ་དག་ཆོས་སྐུའི་འོད་གསལ་
ལམ། བར་དོ་གཞིའི་འོད་གསལ་སྤྲིན་མེད་ཀྱི་ནམ་མཁའ་གཡའ་
དང་བྲལ་བ་ལྟ་བུར་འཆར་བས། དེར་རང་ངོ་ཤེས་ན་ཤེས་ཐོག་དེར་
གདོད་མའི་ཀ་དག་ཆེན་པོར་འཚང་རྒྱ་བས། བར་དོ་འོག་མ་རྣམས་
མཐོང་མི་དགོས་ཏེ། དུས་འཁོར་རྩ་བའི་རྒྱུད་ལས། འོད་གསལ་དེ་
ལ་སེམས་ཟིན་ན། །བར་དོ་མེད་པར་མྱ་ངན་དང༌། །སྡུག་བསྔལ་
ཀུན་ལས་ངེས་པར་གྲོལ། ཞེས་དང༌། གཉིས་མེད་རྣམ་རྒྱལ་ལས་
ཀྱང༌། འོད་གསལ་ཟིན་པའི་གང་ཟག་ལ། །བར་དོའི་གྲོང་ཁྱེར་དེས་
མི་མཐོང་། །གཞན་དོན་གཟུགས་སྐུའི་སྣང་བ་འཆར། །དཔེར་ན་
ཡིད་བཞིན་ནོར་བུ་བཞིན། །ཞེས་པས། སེང་གེ་མངལ་རྒྱ་དང་ཁྱུང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
སྒོང་རྒྱ་ལས་གྲོལ་བ་ལྟར། རྣམ་སྨིན་ལུས་རྒྱ་གྲོལ་བ་དང༌། སེམས་
ཉིད་ཆོས་སྐུ་འགྲུབ་པ་དུས་མཉམ་དུ་འབྱུང་ངོ༌། །འབྲིང་གི་དབྱིངས་
རིག་མི་གསལ་བ་རྣམས། འབྲིང་མེ་ལོང་ལ་བྱད་གསལ་བ་མཐོང་བ་ལྟ་བུ་
སྟེ། འཆི་ཁའི་དུས་དེར་བླ་མའམ་མཆེད་ལྕམ་དམ་ཚིག་དང་ལྡན་
པས། ཆོས་ཉིད་ཀྱི་བར་དོར་འཆར་བའི་གདམས་པ་རྣམས་རྣ་བར་
ཐོས་ པར་ གདབ་ པས། གསལ་ ལམ་ གྱིས་ འགྲོ་ སྟེ་ དེས་ ཆོག་
པའོ། །འབྲིང་ གི་ ཐ་ མ་ ཁ་ མིག་ཏུ་ སྐུད་ པ་ འཛུད་ པ་ ལྟ་ བུ་ སྟེ།
གདམས་པ་རྣམས་གོང་ལྟར་གདབ་ནས། སྐད་ཅིག་ཀྱང་མི་བརྗེད་
པར་བྱས་ཏེ། ཕྱི་དབུགས་ཆད་ནས་ནང་དབུགས་མ་ཆད་ཀྱི་བར་
དེར་ཡང་། རྣ་བར་སྙུག་མའམ་ཤོག་གུའི་སྦུ་གུའི་སྦུབས་སུ་མཆུ་
བཙུགས་པའི་ནང་ནས་མར། རིགས་ཀྱི་བུ་ཅི་ལའང་མ་ཆགས་ཤིག།
༈ ཆོས་ཉིད་ཀྱི་བར་དོ་ལ་སྐུ་དང་ཡེ་ཤེས་ཀྱི་ཞིང་ཁམས་འཆར་
གྱི། དེ་རང་སྣང་དུ་ངོ་ཤེས་པར་གྱིས་ཤིག །བདེ་བར་གཤེགས་ཤིག།
ཅེས་ལན་གསུམ་བརྗོད་པར་བྱའོ། །གསུམ་པ་ཆོས་ཉིད་ཀྱི་བར་དོ་
རང་སྣང་ལ་ཡིད་ཆེས་པ་མ་པང་དུ་བུ་འཇུག་པ་ལྟ་བུའི་གདམས་
ངག་ནི། དཔེར་ན་མ་བུ་དང་འཕྲད་ནས་ཡིད་ཆེས་པ་ལྟར། དབང་
179



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
པོའི་བྱེ་བྲག་གསུམ་ལས། ཐ་མའི་རབ་བུམ་པ་ཆག་པ་ལྟ་བུ་ནི།
ནང་དབུགས་ཆད་ནས་རྣམ་ཤེས་ནམ་མཁའ་ལ་ཐིམ་ཞེས་པ། ལུས་
སེམས་འབྲེལ་ཐག་ཆད་དེ། དམར་ཆ་སྣ་བུག་གཡས་ནས་ཁྲག་གམ་
ཆུ་སེར་གྱི་རྣམ་པར་ཕྱིར་འབྱུང་བ་དང༌། དཀར་ཆ་གསང་ལམ་ནས་
འཐོན་པ་དུས་མཉམ་པར། རིག་པ་སྙིང་ཁ་ནས་ལམ་དར་དཀར་ལ་
ཞུགས་ཏེ། སྒོ་རྒྱང་ཞག་ནས་མེ་སྟག་ཡལ་བ་བཞིན་འཐོན་པ་དང་།
རིག་པ་ལུས་རྒྱ་དང་བྲལ་བས། རང་གདངས་གཞི་སྣང་དུ་ཤར་བ་
ཤེལ་འོད་ཕྱིར་གསལ་བའམ། བུམ་པ་ཆག་པས་མར་མེ་སྣང་བ་ལྟར།།
རྡོ་རྗེ་སེམས་དཔའི་སྣ་ཐག་ཐུགས་རྗེ་རྒྱུན་གྱི་ཐག་པ་ཞེས་བྱ་བ།
རང་གི་མིག་གཡས་ནས་འོད་ཟེར་གྱི་ཐག་པ་དཀར་ལ་འཚེར་བ་
དང༌། གཡོན་ནས་དམར་ལ་དྭངས་པ་གཉིས་སྐས་བཙུགས་པའམ།
ཐག་པ་བརྐྱངས་པ་ལྟར་ནམ་མཁའི་དཀྱིལ་དུ་ཟུག་པ་འཆར་རོ། །
དེ་རང་གི་རིག་པའི་གདངས་སུ་ངོ་ཤེས་པ་ཙམ་གྱིས་ཡར་གྱི་ཟང་
ཐལ་དུ་གྲོལ་ཏེ། ངོ་སྤྲོད་སྤྲུས་པ་ལས། དེའི་ཚེ་རང་གི་མིག་གཉིས་
ནས་འོད་ སྐས་བཙུགས་པའམ། ཐག་པ་བརྐྱངས་པ་ལྟར་སྣང་སྟེ།
དེ་ངོ་ཤེས་པ་ཙམ་གྱིས་སྐད་ཅིག་མ་ལ་ཡར་གྱི་ཟང་ཐལ་དུ་གྲོལ་
180



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལོ། །ཞེས་གསུངས་སོ། །དེར་ངོ་མ་ཤེས་ན་ནམ་མཁའ་འོད་གསལ་
ལ་ཐིམ་པའི་ཚེ་དུས་མ་འགྱུར་བར་སྣང་བ་འགྱུར་བས་ཕྱིས་ས་རྡོ་རི་
བྲག་རྩི་ཤིང་ནགས་ཚལ་ཉི་མ་ཟླ་བ་ལ་སོགས་པའི་སྣང་བ་འགྱུར་
རམ་ནུབ་ནས། ནང་ཆོས་ཉིད་འོད་གསལ་གྱི་ཞིང་ཁམས་རྣམ་པར་
དག་ པ་ ཕྲ་ ལ་ དྭངས་ པ། གསལ་ ལ་ འཚེར་ བ་ རང་ བཞིན་ གྱིས་
བཀྲག་ལ་ཉམ་ང་བ། ཕྱིའི་རྒྱ་མཚོ་ཆེན་པོ་མཐོང་བ་བཞིན་མེ་རེ་རེ་
ཤར་བས་འཇིག་རྟེན་གྱི་ཁམས་ཐམས་ཅད་གདལ་བར་འཆར་རོ། །
དེའང་ཁ་དོག་ལྔ་ལྡན་འོད་དུ་འབར་བ་ལ། མནན་ན་ནེམ་བྱེད་ཅིང་།
བཏེགས་ན་འཕར་བ་སྙམ་བྱེད་པ་སྟེ། འདིའི་དུས་ན་སྣང་བ་མཆེད་
པ་རང་གི་གདངས་སུ་ཤེས་པར་བྱ་སྟེ། ཐལ་འགྱུར་ལས། འདིར་ནི་
ཆོས་ཉིད་བར་དོ་བཤད། འཆི་ཁ་ལས་ནི་ཐལ་བའི་ཚེ། །རྣམ་ཤེས་
ནམ་མཁའ་དག་ལ་ཐིམ། །ནམ་མཁའ་འོད་གསལ་ལ་ཐིམ་དུས། །
ཕྲ་རགས་སྣང་བ་ཀུན་འགགས་ཏེ། །དབང་པོ་ཀུན་ལྡན་འོད་ཀྱི་
ལུས། །ལུས་ལ་གྲིབ་མ་བཞིན་དུ་འགྱུར། །དེ་ཚེ་འོད་སྣང་དུམ་བུའི་
ཚེ། །མཁས་ པས་ སྣང་ བ་ མཆེད་པ་ བཟུང་། །གཡོ་བ་རླུང་ དག་
མཆེད་པ་ཡི། །ཁ་དོག་ལྔ་ཡི་འོད་དང་ཟེར། །མ་ངེས་ འཇའ་ཚོན་
18



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རིས་སུ་སྣང༌། །ཞེས་སོ། །དེའང་འཆར་ཚུལ་འདི་དག་རྒྱས་པར་
རྒྱུད་ཀྱི་གནས་ཅི་ལྟ་བ་བཞིན་རྟོགས་པར་བྱ་སྟེ། ཉི་ཟླ་ཁ་སྦྱོར་ལས།
རང་བཞིན་དག་པའི་སྣང་བ་ནི་འདི་ལྟ་སྟེ། སྐྱེས་བུ་རྣམས་ཀྱི་རྣམ་
པར་ཤེས་པ་དེ་འོད་གསལ་ལ་ཐིམ་པ་ཞེས་བྱ་སྟེ། དབུགས་ཕྱི་ནང་
གི་འགྲུལ་ཐག་ཆད་མ་ཐག་ཏུ། རང་གི་དབང་པོ་རྣམས་ཅི་ཆ་ལས།
དངོས་པོར་སྣང་བ་ནི་མེད་དེ། ཡོད་སྙམ་པའི་ཤེས་པ་ནི་འབྱུང་
ངོ༌། །གདོས་བཅས་ཀྱི་ལུས་འདི་མི་སྣང་སྟེ། འོད་ཀྱི་ལུས་སུ་གསལ་
བའོ། །དེའི་ཚེ་དབང་པོའི་སྤྱོད་ཡུལ་དུ་གྱུར་ཚད་ཙམ་འོད་ཟེར་ལྔའི་
དཀྱིལ་འཁོར་དུ་སྣང་ངོ༌། །དེའང་སྣང་བ་དེ་དག་ནི་ཕྱི་ནས་བལྟས་
ན་ནང་གསལ། ནང་ནས་བལྟས་ན་ཕྱི་གསལ། ཕྱི་ནང་མེད་པ་ཀུན་
ཏུ་ཟང་ཐལ་བ། ལྟེམ་བཞིན་པ། མེར་བཞིན་པ། མནན་ན་ནེམ་པ་
སྙམ་པ། བཏེགས་ན་འཕར་བ་སྙམ་པ། ཤིན་ཏུ་ཡིད་འཕྲོག་པ། ཁ་
དོག་ཤིན་ཏུ་གསལ་བ་ལ་སོ་སོར་མ་འདྲེས་པ། རང་གསལ་བ། ཆ་
མཉམ་པ་ལ་གསལ་བའི་ཆ་མ་འགག་པ། ཡང་དག་པར་བལྟས་ན་
ཤིན་ཏུ་ཕྲ་བ་དང༌། འགྱུ་བ་དང༌། འགུལ་བ་ལྟ་བུ་དང་། འཕྲིགས་
པ་ལྟ་བུ་དང་། རབ་ཏུ་འཚེར་བ་ལྷུན་བརྗིད་པའོ། །ཤིན་ཏུ་རྒྱ་ཆེ་བ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པ་དཔག་པའམ་ དམིགས་ སུ་མ་ཚུད་པ། དཔངས་མཐོ་ལ་རྩེ་མོ་
ཡངས་པ་ཞེས་བྱ་སྟེ། དཀྱིལ་འཁོར་ཐམས་ཅད་ཀྱི་འབྱུང་གནས་སུ་
བཞུགས་སོ། །དེའང་ཁ་དོག་ལྔ་སྟེ། དཀར་པོ་རང་ས་ན་གསལ་བ་
ལ་ཟེར་འཕྲོ་བ། དེ་བཞིན་དུ་སེར་པོ་རང་ས་ན་གསལ་བ་ལ་ཟེར་
འཕྲོ་བ། དམར་པོ་རང་ས་ན་གསལ་བ་ལ་ཟེར་འཕྲོ་བ། ལྗང་གུ་
རང་ས་ན་གསལ་བ་ལ་ཟེར་འཕྲོ་བ། དེ་བཞིན་དུ་མཐིང་ག་ཉིད་རང་
ས་ན་གསལ་བ་ལ་ཟེར་འཕྲོ་བ་སྟེ། དེ་དག་ཀྱང་འབྱར་ལ་མ་རེག་
པར་སོ་སོ་ན་ཁ་དོག་རང་གསལ་བ། ཤིན་ཏུ་ལྷུན་སྡུག་པར་གནས་
སོ། །ཞེས་སོ། །དེའི་ཚེ་སྣང་བ་མཆེད་པ་རྣམས་རང་སྣང་དུ་ངོས་
བཟུང་སྟེ་རང་ངོ་ཤེས་པས་སྐད་ཅིག་མ་ལ་གྲོལ་བའོ། །དེའང་བར་
དོའི་སྣང་བ་འདི་དག་སྔར་བཤད་པའི་གདོད་མའི་གཞི་དང་། ལྷུན་
གྲུབ་ཀྱི་སྣང་བ་རྣམས་འཆར་བ་ཡིན་པས། དེ་ཉིད་གོང་དུ་རང་ངོ་
ཤེས་པ་ཙམ་གྱིས་ནང་གསལ་གདོད་མའི་གཞི་ལས་གྲོལ་བ་ཡིན་
ནོ། །དེར་ཡང་ངོ་མ་ཤེས་ན་འོད་གསལ་ཟུང་འཇུག་ལ་ཐིམ་པ་ཞེས་
བྱ་བ། ཞི་ཁྲོའི་དཀྱིལ་འཁོར་རྣམས་མངོན་པར་སྣང་བ་སྟེ། ཐ་མའི་
འབྲིང་སེང་གེའི་གསོབ་མཐོང་བ་ལྟ་བུའི་གྲོལ་ལུགས་སུ་འབྱུང་བས།
183



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གདངས་ཀྱི་ཐོག་མར་སྐུ་རྣམས་སྣང་བ་ནི། ཀློང་གསལ་ལས། དེ་ཚེ་
སྒྲ་འོད་ཟེར་དུ་འཁྲིགས། སྐུ་ཡི་སྣང་བས་སྐྲག་པར་བྱེད། ཅེས་པས།
སྐད་ཅིག་མ་དེ་ལ་ལུས་བོར་བ་གནད་ཀྱི་ལྷུན་གྲུབ་རང་སྣང་གི་ཁྲག་
འཐུང་ཁྲོ་བོའི་དཀྱིལ་འཁོར་འཆར་བ་སྟེ། ཆེ་བ་རི་རབ་ཙམ་དང༌།
འབྲིང་བ་རང་གི་ལུས་བོང་ཙམ་དང༌། ཆུང་བ་ཡུངས་འབྲུ་ཙམ་པ་
ཤིན་ཏུ་མང་ཞིང་མགོ་བརྙན་སྣ་ཚོགས་པས་མཚོན་ཆ་སྣ་ཚོགས་པ་
ཐོགས་ནས་རང་ཉིད་གང་དུ་འགྲོ་བའི་ཕྱོགས་སུ་རྒྱུག་ཅིང་བརྡེག་
པར་སྣང་བ་དང༌། འོད་ཟེར་མཚོན་ཆའི་རྣམ་པས་བརྡེགས་པ་དང་
འཛུགས་པར་སྣང་ངོ༌། །འོད་ཀྱི་ནང་ནས་ཆོས་ཉིད་ཀྱི་རང་སྒྲ་འབྲུག་
སྟོང་ ཙམ་ པས་རྒྱོབ་ཅིག་དང༌། སོད་ཅིག་དང༌། ཟུངས་ཤིག་ལ་
སོགས་པའི་སྒྲ་སྐད་མི་སྙན་པ་སྣ་ཚོགས་སུ་སྒྲོག་པས་འོད་ཀྱིས་
འཇིགས། སྒྲས་སྔངས། ཟེར་གྱིས་སྐྲག་གོ། །དེ་རང་སྣང་དུ་མ་ཤེས་
པ་རྣམས་ལ་བདུད་དང་གཤིན་རྗེའི་རྣམ་པ་ཅན་སོ་སོར་འཆར་རོ།།
དེའང་ལྷ་ཚོགས་དེ་རྣམས་གནས་ཡངས་དོགས་ཀྱིས། དུང་ཁང་ནང་
ན་ཡུངས་འབྲུ་ཙམ་ལས་མེད་ཀྱང་། བར་དོར་འཇིག་རྟེན་གྱི་ཁམས་
ཁྱབ་པར་སྣང་བའོ། །དེ་ཉིད་རང་སྣང་དུ་ངོ་ཤེས་པས་སྐད་ཅིག་ལ་
18



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཁྲག་འཐུང་གི་སྐུར་གྲོལ་ནས་འཚང་རྒྱ་བ་ནི། བླ་མའི་གདམས་ངག་
གི་རང་སྣང་རིག་པའི་རྩལ་དུ་ངོ་ཤེས་སམ། སེང་གེའི་གསོབ་མཐོང་
བ་ལྟ་བུར་མཚང་ཕུག་ནས་རིགས་ཏེ། སྔར་གོམས་པའི་གདོད་མའི་
འོད་གསལ་མ་དང་། ཕྱིས་ཤར་པ་བུ་རང་བྱུང་གི་འོད་གསལ་མ་བུ་
གཉིས་འདྲེས་ཏེ། རང་ཤར་རང་གསལ་རང་གྲོལ་དུ་སྔར་འདྲིས་ཀྱི་
མི་དང་འཕྲད་པ་ལྟར་ རང་རིག་རང་གསལ་དུ་ རང་ གྲོལ་བའོ། །
འདིའི་ངོ་སྤྲོད་མ་ཐོབ་ན་གང་ཟག་བཟང་པོ་རྣམས་ཀྱང་འདི་ནས་
ལྡོག་སྟེ། མན་ངག་སྙིང་གི་དགོངས་པ་ལས། ཀྱེ་གསང་བའི་བདག་
པོ། དེ་ལྟར་ངོ་མ་འཕྲོད་ན་སྒོམ་སྒྲུབ་ཇི་ཙམ་བྱས་ཀྱང་འཚང་མི་
རྒྱའོ། །གདམས་ངག་དང་མ་འཕྲད་པས་འོད་ཀྱིས་འཇིགས་སོ། །
སྒྲས་སྡངས་སོ། །ཟེར་གྱིས་སྐྲག་གོ། །གདམས་པའི་གནད་མ་ཤེས་
ན་སྒྲ་འོད་ཟེར་གསུམ་ངོ་མ་ཤེས་པས་འཁོར་བར་འཁྱམས་སོ། །
ཞེས་གསུངས་སོ། །དེ་ནས་ཐ་མའི་ཐ་མ་འབྲས་ཀྱི་ལྗང་བུ་ལྟ་བུ་ནི།
རིམ་གྱིས་འཆར་ཚུལ་རྣམས་འབྱུང་བས་གྲོལ་ཏེ། ཀློང་གསལ་ལས།
དེ་ ལྟར་ སྣང་ བ་ དེ་ དག་ལས། རིགས་ ལྔ་ ཡབ་ ཡུམ་ ཚོམ་ བུར་
གསལ། །དཔག་མེད་གྲངས་ལས་འདས་པ་ལ། །ཁ་དོག་ཕྱག་རྒྱའི་
J85



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྒྱན་དང་བཅས། །གདན་ཁྲི་བཞུགས་ཚུལ་ཆ་སྙོམས་པ། །ལྔ་ལྔའི་
ཟུང་ ལ་ འོད་ ཀྱིས་ བསྐོར། །ཡབ་ ཡུམ་ སོ་ སོའི་ ཆ་ འཛིན་ པ། །
སེམས་དཔའ་དང་ནི་ སེམས་མར་བཅས། །དཀྱིལ་འཁོར་གཅིག་
རྫོགས་ཉིད་དུ་འཆར། ཞེས་པས། བསམ་གཏན་གྱི་ཞག་ལྔར་སྣང་
སྲིད་ ཐམས་ ཅད་ འོད་ ལྔར་ སྐུ་རུ་འཆར་ཏེ། དེའང་ སྣང་ བ་ དུས་
གཅིག་ལ་ཤར་ཡང་ངེས་པ་རིམ་གྱི་རྙེད་པས། ཞག་དང་པོ་ལ་རྣམ་
པར་སྣང་མཛད་ཡབ་ཡུམ་དང་བཅས་པ་འཆར། དེ་བཞིན་དུ་ཞག་
གཉིས་པ་ལ་མི་བསྐྱོད་པ་ཡབ་ཡུམ་འཁོར་བཅས། གསུམ་པ་ལ་
རིན་ཆེན་འབྱུང་ལྡན་ཡབ་ཡུམ་འཁོར་བཅས། བཞི་པ་ལ་སྣང་བ་
མཐའ་ཡས་ཡབ་ཡུམ་འཁོར་བཅས། ལྔ་པ་ལ་དོན་ཡོད་གྲུབ་པ་
ཡབ་ཡུམ་འཁོར་བཅས། རེ་རེ་ལའང་ལྔ་ཚན་རེ་རེའི་ཚོམ་བུ་དང་
བཅས་པ་འོད་ལྔའི་མུ་ཁྱུད་དང་ཐིག་ལེ་ཐིག་ཕྲན་གྲངས་མེད་པ་
འཆར་རོ། །དེ་ནས་ཞག་དྲུག་པ་ལ་རིགས་ལྔ་ཡོངས་རྫོགས་ཀྱི་སྣང་
བ་དང་ཡེ་ཤེས་བཞི་སྦྱོར་གྱི་སྣང་བ་འཆར་ཏེ། དེའི་དུས་སུ་དབུས་
ཕྱོགས་ཐིག་ལེ་གདལ་བའི་ཞིང་ཁམས་ནས། སངས་རྒྱས་རྣམ་པར་
སྣང་མཛད་ཡབ་ཡུམ། ཤར་ཕྱོགས་ན་རྡོ་རྗེ་སེམས་དཔའ། ལྷོ་ན་
186



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རིན་ཆེན་འབྱུང་ལྡན། ནུབ་ན་སྣང་བ་མཐའ་ཡས། བྱང་ན་དོན་ཡོད་
གྲུབ་པ། དེ་དག་ཡབ་ཡུམ་འཁོར་བཅས་དང་། དེའི་ཕྱི་རོལ་དུ་སྒོ་བ་
ཡུམ་བརྒྱད་དང༌། ཐུབ་པ་དྲུག་དང༌། ཀུན་བཟང་ཡབ་ཡུམ་གཉིས་
དང་བཅས་པ་ལོངས་སྐུའི་ལྷ་བཞི་བཅུ་རྩ་གཉིས་སྙིང་གི་ནང་ནས་
ཕྱིར་ཐོན་ཏེ་འཆར་རོ། །སྐུ་དེ་དག་མི་ཆེ་བ། མི་ཆུང་བ། ཆ་མཉམ་པ།
རྒྱན་ཆ་ལུགས་ཁ་དོག་བཞུགས་ཚུལ་དང་། གདན་ཁྲི་དང་རང་རང་
གི་ཕྱག་རྒྱ་དང་བཅས་ཏེ། སྐུ་དེ་དག་ཀྱང་ལྔ་ལྔའི་ཟུང་གིས་ཁྱབ་པ་
དང༌། ལྔ་ཚན་རེ་རེ་ལ་འོད་ལྔའི་མུ་ཁྱུད་དང་བཅས་པ། ཡབ་ཀྱི་ཆ་
འཛིན་པའི་རིགས་ ཀྱི་སེམས་དཔའ་དང༌། ཡུམ་གྱི་ཆ་འཛིན་པའི་
རིགས་ ཀྱི་སེམས་མ་དང༌། དཀྱིལ་འཁོར་ཐམས་ཅད་གཅིག་ལ་
གཅིག་རྫོགས་པར་གནས་སོ། །དེའང་ཕྱོགས་བཅུར་རིགས་ལྔའི་སྐུ་
གསུང་ཐུགས་ཡོན་ཏན་ཕྲིན་ལས་དང་བཅས་པ། མཛད་པའི་རྣམ་
པར་རོལ་པ་བསམ་གྱིས་མི་ཁྱབ་པ་རྣམས་ལ་ལྔ་ལྡན་ནས་གྲངས་
མེད་ལྡན་རྣམས་ཀྱི་བར་འཆར་ཏེ། ནམ་མཁས་གར་ཁྱབ་སངས་
རྒྱས་ཀྱི་ཞིང་ཁམས་ཆེན་པོས་ཁྱབ་ཅིང་། རང་ཉིད་ཀྱང་འོད་ལུས་སུ་
སྣང་བའི་སྙིང་ཁ་དང༌། དཀྱིལ་འཁོར་དེ་དག་གི་ཐུགས་ཀར་འོད་
187



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལྔའི་ཟེར་ཐག་གི་འབྲེལ་བར་སྣང་ངོ༌། །དེ་དག་ཐམས་ཅད་ཀྱང་ཕྱི་
ནང་ཀུན་ཏུ་ཡང་། གསལ་བ་ལྡེམ་མེར་མེར་འཁྱིལ་བ་ལས། ཁ་
དོག་སོ་སོར་གསལ་ཞིང་མ་འདྲེས་པ། ཕྲ་བ། འགུལ་བ། འཕྲིགས་
པ། རབ་ཏུ་འཚེ་བ། རྒྱ་ ཆེ་བ། ལྷུན་བརྗིད་པ། དཔངས་མཐོ་བ།
དམིགས་སུ་མ་ཆུད་པ། འོད་ཟེར་མཐའ་ཡས་པ་ཀུན་ཏུ་འཕྲོ་བར་
འཆར་རོ། །འདིའི་དུས་སུ་གནད་ཀྱི་གདམས་པ་གསུམ་དུ་དྲན་པར་
བྱ་ སྟེ། སྒྲོན་མ་སྣང་བྱེད་ལས། བར་ དོ་འཇུག་ གྲོལ་ མཐར་ ཕྱིན་
ནོ། །ཞེས་པས་འཇུག་པ་ཤེས་པའི་གནད། གྲོལ་བ་ལུས་ཀྱི་གནད།
མཐར་ཕྱིན་པ་ངོ་ཤེས་པའི་གནད་དོ། །དང་པོ་འཇུག་པ་ཤེས་པའི་
གནད་ལ་གཉིས་ཏེ། རིག་པ་འོད་ལ་ཕར་འཇུག་པ་དང༌། འོད་རིག་
པ་ལ་ཚུར་འཇུག་པའོ། །དང་པོ་རིག་པ་འོད་ལ་ཕར་འཇུག་པ་ནི།
ཀློང་གསལ་ལས། དེ་ཚེ་རང་གི་སྙིང་ཁ་ནས། ཟེར་ཐག་འོད་ཀྱི་ལུ་
གུ་རྒྱུད། །ཚོམ་བུའི་ཐུགས་ཀར་ འབྲེལ་ སྙམ་པས། །དེ་དག་ཐིག་
ལེས་རབ་བརྒྱན་པས། །ཤེས་པ་ཟིན་པས་བསམ་གཏན་སྐྱེ། ཞེས་
དང༌། ཉི་ཟླ་ཁ་སྦྱོར་ལས། དེའི་ཚེ་རང་གི་སྙིང་ཁ་ནས་འོད་ཤིན་ཏུ་
ཕྲ་བ་འཆར་ཏེ། དེ་སྐུ་ཐམས་ཅད་ཀྱི་ཐུགས་ཀར་འབྲེལ་བར་འཆར་
，
188



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རོ། །ཟེར་ཐག་དེ་ལའང་ཐིག་ལེ་ཕྲ་མོ་གྲངས་མེད་པ་འཆར་རོ། །དེ་
ལ་རང་གི་དྲན་པས་བཟུང་སྟེ། ང་རང་གི་རིག་པ་ཡིན། འོད་ཐམས་
ཅད་ རང་འོད། སྒྲ་ཐམས་ཅད་རང་སྒྲ། ཟེར་ཐམས་ཅད་ རང་ཟེར།
སྐུ་ཐམས་ཅད་ནི་རང་གི་རིག་པ་ཡིན་ནོ་སྙམ་པ་གཅིག་ཤེས་པས་
ཟིན་ན། མི་རྟོག་པའི་བསམ་གཏན་ལ་ རང་བཞིན་དུ་གནས་པར་
འགྱུར་བས། སྐལ་ལྡན་རྣམས་ཀྱིས་དེ་ལྟར་ཤེས་པར་གྱིས་ཤིག །
ཅེས་སོ། །གཉིས་པ་འོད་ རིག་པ་ལ་ཚུར་འཇུག་པ་ནི། ཚོམ་བུའི་
འོད་སྣང་གི་སྐུ་རྣམས་རང་ལ་ཐིམ་པའི་སྣང་བ་སྟེ། ཀློང་གསལ་ལས།
དེ་ནས་ རང་ གི་ སྙིང་ཁ་ནས། །འོད་ཟེར་ཚོན་སྐུད་ སྒྲིལ་བ་ཞིག །
ཚོམ་བུའི་ཐུགས་ཀར་འབྲེལ་བར་སྣང༌། །དེ་ནས་ཚོམ་བུའི་སྐུ་དེ་
རྣམས། །རང་ལ་ཐིམ་པའི་སྣང་བ་འཆར། ཞེས་དང༌། ཉི་ཟླ་ཁ་སྦྱོར་
ལས། དེ་ནས་ཡང་རང་གི་སྙིང་ག་ནས་འོད་ཟེར་གྱི་ཟེར་ཐག་ཚོན་
སྐུད་སྒྲིལ་བ་ཙམ་ཞིག་འཆར་ཏེ། དེ་ནས་སྐུ་དེ་དག་ཐམས་ཅད་རང་
གི་ལུས་ལ་འདུས་ཤིང་ཐིམ་པའི་སྣང་བ་འཆར་ཏེ། དེ་ནི་འོད་རིག་
པ་ལ་ཚུར་འཇུག་པ་ཞེས་བྱའོ། །དེའི་ཚེ་སྐྱེས་བུ་རྣམས་ཀྱི་རང་སྣང་
ལ་ཡིད་ཆེས་པ་མ་པང་དུ་བུ་འཇུག་པ་ལྟ་བུའི་གདམས་ངག་དྲན་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
པར་ གྱིས་ཤིག །ཅེས་ གསུངས་ སོ། །གཉིས་ པ་ གྲོལ་བ་ ལུས་ ཀྱི་
གནད་ནི། དེའི་ཚེ་རིག་པ་འོད་ཀྱི་ལུས་སུ་ཡོད་པས། སྣང་བ་རང་
གདངས་ལ་བཞག་པས། ཤེལ་འོད་ནང་དུ་ཐིམ་པ་ལྟར་འོད་ལུས་
ནང་ དུ་ རིག་ པ་ ཐིམ་ པར་ ཤེས་ པར་ བྱའོ། །ཞེས་ གསུངས་ སོ། །
གསུམ་ པ་ མཐར་ ཕྱིན་ པ་ ངོ༌ ཤེས་ པའི་ གནད་ནི། དེ་ ལྟར་ རང་
གདངས་སུ་ཤེས། ཤེས་ཐོག་ཏུ་བཞག །བཞག་ཐོག་ཏུ་ཐིམ་པས།
གང་དུའང་གྲུབ་གསལ་མེད་པའི་རིག་པ་སྟོང་གསལ་སྤྲོས་པ་ཐམས་
ཅད་དང་བྲལ་བའི་ངང་ལ། དར་ཅིག་གནས་པ་དེ་ཉིད་གདོད་མའི་
ཟད་ས་མཐར་ཕྱིན་ཀ་དག་ཆེན་པོར་ངོ་ཤེས་པས་གྲོལ་ལོ། །དེར་མ་
གྲོལ་ན་ཟུང་འཇུག་ཡེ་ཤེས་ལ་ཐིམ་པ་ཞེས་བྱ་སྟེ། འདིའི་དུས་སུ་ཡེ་
ཤེས་བཞི་སྦྱོར་རྡོ་རྗེ་སེམས་དཔའི་ཁོང་སེང་གི་ལམ་ཞེས་བྱ་བ་
འཆར་བ་ནི། ཉི་ཟླ་ཁ་སྦྱོར་ལས། རང་གི་སྙིང་ག་ནས་འོད་ཀྱི་ཟེར་
ཐག་ཤིན་ཏུ་ཕྲ་བ་གཅིག་འཆར་རོ། །དེ་ནི་སྟེང་གི་ནམ་མཁའ་ལ་
གྱེན་དུ་ཟུག་པར་སྣང་ངོ༌། །དེའི་དུས་སུ་རང་གིས་མ་ཡེངས་པར་
བལྟས་པས། སྣང་བ་དེ་གཞན་དང་མ་འདྲེས་པར་སྣང་བས། ཤིན་
ཏུ་རྒྱ་ཆེ་བར་འཆར་ཏེ། དེ་ཡང་དང་པོ་མཐིང་གའི་སྣམ་བུའི་སྟེང་དུ།



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཐིག་ལེ་ཟེར་དང་ལྡན་པ་མེ་ལོང་ཁ་སྦུབས་པ་ཙམ། དཔེར་ན་མུ་
མེན་གྱི་ཕོར་ཁ་སྦུབས་པ་ལྟ་བུ་ལ། ཡེ་ཤེས་ཀྱི་གཏིང་མདངས་དང་
ལྡན་པ་ཤིན་ཏུ་གསལ་ལ་འཚེར་བ། དེ་ཡང་རང་བཞིན་གྱི་ཐིག་ལེ་
ལྔས་བརྒྱན་པའོ། །དེའི་མཐའ་དང་དབུས་མེད་པར་ཐིག་ལེ་དང་
ཐིག་ཕྲན་གྱིས་བརྒྱན་པར་འཆར་རོ། །ཡང་དེའི་སྟེང་དུ་དཀར་པོའི་
སྣམ་བུའི་སྟེང་དུ། ཐིག་ལེ་ཤིན་ཏུ་གསལ་བ། དཔེར་ན་ཤེལ་གྱི་
ཕོར་བ་ཁ་སྦུབས་པ་ལྟ་བུ། ཡེ་ཤེས་གཏིང་མདངས་དང་ལྡན་པ་སྔ་
མ་ལྟར་འཆར་རོ། །དེའི་སྟེང་ཏུ་སེར་པོའི་སྣམ་བུའི་སྟེང་དུ། དཔེར་
ན་གསེར་གྱི་ཕོར་པ་ཁ་སྦུབས་པ་ལྟ་བུ་གོང་ལྟར་འཆར་རོ། །ཡང་
དེའི་སྟེང་དུ་དམར་པོའི་སྣམ་བུའི་སྟེང་དུ་དཔེར་ན་པདྨ་རཱ་གའི་ཕོར་
པ་ཁ་སྦུབས་པ་ལྟ་བུ་འཆར་རོ། །དེའི་སྟེང་དུ་འོད་ཟླུམ་པོ་ཤིན་ཏུ་
གསལ་བ་རྨ་བྱའི་གདུགས་ལྟ་བུ་འཆར་རོ། །དེ་དག་ཀྱང་ཡེ་ཤེས་
ལྔའི་སྣང་བ་སྟེ། བྱ་བ་གྲུབ་པའི་ཡེ་ཤེས་ནི་རྩལ་མ་རྫོགས་པས་
མི་སྣང་ངོ༌། །དེ་ནི་ཡེ་ཤེས་བཞི་སྦྱོར་གྱི་སྣང་བ་ཞེས་བྱ་སྟེ། རྡོ་རྗེ་
སེམས་དཔའ་ཁོང་སེང་གི་ལམ་ཞེས་བྱའོ། །ཞེས་སོ། །དེའི་དུས་སུ་
རང་སྣང་དུ་ངོ་ཤེས་ཤིང་ཡིད་ཆེས་པས་མི་འགྱུར་བ་གསེར་གྱི་ཐུར་
191



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།།
མ་ལྟ་བུའི་གདམས་ངག་དྲན་པར་བྱ་སྟེ། དཔེར་ན་སྨན་པ་མཁས་
པས་སྙིང་དུ་ཆུ་ཞུགས་པ་གསེར་གྱི་ཐུར་མས་འདྲེན་པ་ལྟར། བླ་མའི་
གདམས་ངག་ལ་བརྟེན་ནས་བར་དོར་རང་གི་སྣང་བ་གཏན་ལ་
ཕེབས་ནས་གྲོལ་བའོ། །དེ་ནས་ཕྱིར་མི་ལྡོག་པ་མངལ་ནས་སྐྱེས་
པའི་བུའམ། གྱད་ རྩལ་པོ་ཆེས་མདའ་ འཕངས་ པ་ལྟར། རིག་ པ་
ལྷུན་གྲུབ་ཆེན་པོའི་སྐུ་ལ་ཐིམ་པའི་ཚེ། ཡེ་ཤེས་ལྷུན་གྲུབ་རིན་པོ་
ཆེར་ཐིམ་པ་ཞེས་བྱ་སྟེ། རང་སྣང་ཐམས་ཅད་སྟོན་ཀའི་ནམ་མཁའ་
རྣམ་པར་དག་པ་ལྟ་བུའི་ཐ་མ་འོད་ལྔའི་མུ་ཁྱུད་ཟླུམ་པོས་བསྐོར་བ།
དཔེར་ན་ཉི་མ་འཇའ་འཁྱིལ་བ་ལྟ་བུ་དབང་པོའི་སྤྱོད་ཡུལ་དུ་གྱུར་
ཚད་འཆར། དེའི་སྟེང་དུ་འོད་ཟླུམ་པོ་ཁ་དོག་ལྔ་ལྡན་ཤིན་ཏུ་གསལ་
བ་གཅིག་འཆར་ཏེ། སྟེང་གི་འོད་ཟླུམ་ཀ་དག་གི་སྣང་བ་ནམ་མཁའ་
སྤྲིན་དང་ བྲལ་བ་ལྟ་བུ། དེའི་འོག་ན་ ལོངས་སྐུ་ཁྲོ་བོའི་ དཀྱིལ་
འཁོར་རྒྱ་ཆེ་ལ་ལྷུན་སྡུག་པ། དེའི་འོག་ན་ལོངས་སྐུ་ཞི་བའི་སྣང་བ་
འོད་ གསལ་ ལ་ བཀོད་ལེགས་པ། དེའི་ ཕྱོགས་ མཚམས་ ན་ རང་
བཞིན་སྤྲུལ་པའི་ཞིང་སྣང་ཡིད་དུ་འོང་ལ་ལྟ་ན་སྡུག་པ། འོག་ན་
འགྲོ་དྲུག་གི་ཞིང་སྣང་འདུལ་བྱེད་སྟོན་པ་དང་བཅས་པ་རང་སྣང་ཆུ་
༥ 192



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཟླ་ལྟར་འཆར་རོ། །དེ་ལྟར་གཞི་སྣང་ཆེན་པོའི་སྣང་བ་ཤར་བ་ལས།
ནང་ཡེ་ཤེས་རིན་པོ་ཆེའི་སྒྲུབས་ཀྱི་སྒོ་ཕྱེ་བས། ལྷུན་གྲུབ་ཀྱི་སྒོ་
བརྒྱད་ལས་འཆར་ལུགས་བརྒྱད་འབྱུང་སྟེ། ཀློང་གསལ་ལས། ལྷུན་
གྲུབ་རིག་པའི་འཆར་ཚུལ་ལས། རྣམ་པ་བརྒྱད་དུ་འཆར་བའོ། །
ཞེས་པས་རིག་པ་འདི་ཐུགས་རྗེ་ལྟར་ཤར་བས་ཁམས་གསུམ་གྱི་
སེམས་ཅན་ཐམས་ཅད་ལ་བུ་གཅིག་པའི་མ་ལྟར་བརྩེ་བ་འབྱུང༌།
འོད་ ལྟར་ ཤར་བས་ ཡེ་ཤེས་ལྔའི་ རང་ འོད་ ཀྱིས་ འཇིག་རྟེན་ གྱི་
ཁམས་ཐམས་ཅད་ཁྱབ་པར་སྣང་། སྐུ་ལྟར་ཤར་བས་སྣང་བ་ཐམས་
ཅད་ལྷའི་དཀྱིལ་འཁོར་དུ་རང་སྣང་། ཡེ་ཤེས་ལྟར་ཤར་བས་སངས་
རྒྱས་ཀྱི་ཞིང་ཁམས་དག་པ་རང་གི་དབང་པོའི་མངོན་སུམ་དུ་གསལ།
གཉིས་མེད་ལྟར་ཤར་བས་མི་རྟོག་ཏིང་ངེ་འཛིན་ལ་རྩེ་གཅིག་ཏུ་
གནས། མཐའ་གྲོལ་ལྟར་ཤར་བས་ཆོས་ཉིད་ཟང་ཐལ་དུ་རྟོགས།
མ་དག་པ་ འཁོར་ བའི་སྒོ་ལྟར་འཆར་བས། འཁྲུལ་སྣང་གི་ཆོས་
རྣམས་རྨི་ལམ་སྒྱུ་མ་ལྟར་རྟོགས། དག་པ་ཡེ་ཤེས་ཀྱི་སྒོ་ལྟར་ཤར་
བས་ཇི་ལྟ་བ་དང་ཇི་སྙེད་པའི་མཁྱེན་ཆ་ནང་དུ་གསལ་ལོ། །དེའི་
དུས་སུ་སྔར་འདྲིས་ཀྱི་མི་དང་ཕྱིས་འཕྲད་པ་ལྟ་བུའི་གདམས་ངག་
193



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གིས་རང་སྣང་ལ་ཡིད་ཆེས་པར་བྱའོ། །དེ་ལྟར་ལྷུན་གྲུབ་ཡེ་ཤེས་
རིན་པོ་ཆེའི་སྣང་བ་ལ་མཐར་ཕྱིན་གྱི་གདེངས་རྙེད་པའི་ཚེ། སྐྱེས་བུ་
དེ་ལ་རྗེས་སུ་དྲན་པ་དྲུག །མངོན་པར་ཤེས་པ་དྲུག །མི་རྗེད་པའི་
གཟུངས། རྒྱུན་གྱི་ཏིང་འཛིན་ཏེ། ཡོན་ཏན་གྱི་རྣམ་གྲངས་བཅུ་བཞི་
འབྱུང་བ་ལས། དེའི་ཚེ་ཡི་དམ་གྱི་ལྷ་རྗེས་སུ་དྲན་པས་ཞལ་མཐོང་།
ལམ་རྗེས་སུ་དྲན་པས་བར་དོ་ལས་གྲོལ། སྐྱེ་གནས་རྗེས་སུ་དྲན་
པས་གཞན་འདྲེན་ནུས། བསམ་གཏན་རྗེས་སུ་དྲན་པས་ཞག་ལྔར་
འཚང་རྒྱ། བླ་མའི་གདམས་ངག་རྗེས་སུ་དྲན་པས་རང་གི་སྣང་བ་
མཐོང༌། ལྟ་བ་རྗེས་སུ་དྲན་པས་སྔར་འདྲིས་ཀྱི་མི་དང་འཕྲད་པ་ལྟར་
འགྱུར་རོ། །དེ་ལྟར་རྗེས་དྲན་དྲུག་ལ་བརྟེན་ནས། །མངོན་པར་ཤེས་
པ་དྲུག་ཀྱང་འབྱུང་སྟེ། སྤྱན་གྱི་མངོན་པར་ཤེས་པས་ཡར་ལ་བློ་
འདས་ཆོས་སྐུའི་ཞིང་ཁམས་གཟིགས། ཐད་ཀར་ལོངས་སྐུའི་ཞིང་
ཁམས་གཟིགས། མར་སྤྲུལ་སྐུའི་ཞིང་ཁམས་རིགས་དྲུག་གཟིགས་
སོ། །སྙན་གྱི་མངོན་པར་ཤེས་པས་ཡར་ཆོས་སྐུའི་གསུང་ཡེ་ཤེས་རྩེ་
གཅིག་པ་ཉིད་ལ་གླེང་པ་གསན། ཐད་ཀར་ལོངས་སྐུའི་ཡེ་ཤེས་
ལྔའི་རང་སྒྲ་གསན། མར་སྤྲུལ་སྐུའི་གསུང་རིགས་དྲུག་གི་རང་སྒྲ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གསན། ཐུགས་ཀྱི་མངོན་པར་ཤེས་པས་ཡར་ཆོས་སྐུའི་དགོངས་པ་
མཁྱེན། ཐད་ཀར་ལོངས་སྐུའི་མཁྱེན། མར་རིགས་དྲུག་གི་སེམས་
ཤེས་སོ། །གནས་ཀྱི་མངོན་པར་ཤེས་པས་ཡར་ཆོས་སྐུའི་བཞུགས་
གནས། ཐད་ཀར་ལོངས་སྐུ། མར་སྤྲུལ་སྐུ་རིགས་དྲུག་གི་གནས་
མཁྱེན་ནོ། །ལས་ཀྱི་མངོན་པར་ཤེས་པས་རང་གཞན་གྱི་རྒྱུ་འབྲས་
ཐམས་ཅད་མཁྱེན་ནོ། །རྫུ་འཕྲུལ་གྱི་མངོན་པར་ཤེས་པས་སྤྲུལ་སྐུ་
ཐུབ་དྲུག་ལ་སོགས་པ་གང་ལ་གང་འདུལ་མཁྱེན་ནས་སྤྲུལ་ཏེ།།
སེམས་ཅན་གྱི་དོན་མཛད་དོ། །དེ་དག་ལ་རྟོག་མེད་ཆོས་ཀྱི་སྤྱན་
ཞེས་བྱའོ། །དེ་ལྟར་ཡང་མཚན་བརྗོད་ལས། མངོན་ཤེས་དྲུག་དང་
རྗེས་ དྲན་ དྲུག །ཅེས་ གསུངས་ པའི་ དོན་ ནོ། །མི་ བརྗོད་ པའི་
གཟུངས་ནི། ཉི་ཟླ་ཁ་སྦྱོར་ལས། དེའི་ཚེ་མི་བརྗེད་པའི་གཟུངས་
རྣམས་ཀྱང་རང་གི་རྒྱུད་ལ་སྐྱེ་པ་སྟེ། སྔོན་ཐོས་པའི་ཆོས་ཐམས་ཅད་
དུས་ གཅིག་ ལ་ འཆར་ཞིང༌། མ་ དག་ པའི་ སྣང་ བ་ མི་ སྐྱེས་ ངེས་
སོ། །དེ་བཞིན་དུ་སྔར་མ་ཐོས་པའི་ཆོས་རྣམས་ཀྱང་རྒྱུད་ལ་འཆར་
བས་ན་ཆོས་ཉིད་ཀྱི་བར་དོ་ཞེས་བྱའོ། །ཞེས་སོ། །རྒྱུན་གྱི་ཏིང་ངེ་
འཛིན་ཡང་རྒྱུད་དེ་ཉིད་ལས། རྒྱུན་གྱི་ཏིང་ངེ་འཛིན་རྒྱུད་ལ་རང་
195



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བཞིན་དུ་ཤར་བས། རྣམ་པར་རྟོག་པ་ངན་པ་གཏན་ནས་མི་སྐྱེའོ། །
ཞེས་གསུངས་སོ། །དེ་ལྟར་ལྷུན་གྲུབ་ཀྱི་སྣང་བ་དེ་དག་ལ་གདམས་
པས་ཟིན་ཅིང་གདེངས་རྙེད་ན། སླར་རིག་པ་ཉིད་ཀྱི་ངང་དུ་ཐིམ་པ་
ནི་ཤེལ་འོད་ནང་ཐིམ་ལ་སོང་པ་ལྟར་སྐད་ཅིག་ལ་ཐིམ་ལུགས་
བརྒྱད་དུས་གཅིག་ལ་འབྱུང་བ་ནི། ཐུགས་རྗེ་ཐུགས་རྗེ་ལ་ཐིམ་པ་
དཔེར་ན་ཉི་མ་རྒས་པའི་ཚེ་ཟེར་འདུས་པ་ལྟ་བུ། རིགས་དྲུག་གི་
སྣང་ཆ་རང་ ངོ་ལ་མི་སྣང་བར་མ་དག་པ་འཁྲུལ་པའི་མིང་མེད་
གཟིགས་སྣང་ལས་འདས། འོད་འོད་ལ་ཐིམ་པས་ནམ་མཁའ་ལ་
འཇའ་ཚོན་ཡལ་བ་ལྟར་འོད་དང་ཁ་དོག་མཚན་མའི་རིས་མེད་དེ།
སྟོང་པ་ངོས་བཟུང་དང་བྲལ་བའི་དབྱིངས་སུ་རོ་གཅིག །སྐུ་སྐུ་ལ་
ཐིམ་པས་བུམ་པའི་སྐུ་ལྟར་ཤེས་པ་གང་དུ་གསལ་ལ། མཚན་མ་
རིག་ཅན་ཞལ་ཕྱག་ཏུ་གྲུབ་པ་མེད་དེ་རྣམ་པར་དག །ཡེ་ཤེས་ཡེ་
ཤེས་ལ་ཐིམ་པས་མ་པང་དུ་བུ་ཞུགས་པ་ལྟར་ཆོས་ཉིད་མ་བུ་གཉིས་
མེད་དུ་འདྲེས་ཏེ་ངོས་བཟུང་མེད། གཉིས་མེད་གཉིས་མེད་ལ་ཐིམ་
པས་ཆུ་བོ་ལ་ཆུ་བོ་ཐིམ་པ་ལྟར་གདོད་མར་གྲོལ་བས་ཆོས་སྐུར་རོ་
གཅིག་ སྟེ། རོ་མཉམ་ དབྱེར་མེད་ སྤྲོས་ པ་ དང༌ བྲལ་ ལོ། །མཐའ་
[96



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གྲོལ་མཐའ་གྲོལ་ལ་ཐིམ་པས་ནམ་མཁའ་ལ་ནམ་མཁའ་ཐིམ་པ་
ལྟར། སྟོང་པ་ལ་གཏད་པའི་ཡུལ་མེད་དེ་བསམ་ཡུལ་ལས་འདས།
མ་དག་པ་འཁོར་བའི་སྒོ་དག་པ་ཡེ་ཤེས་ཀྱི་སྒོ་ལ་ཐིམ་པས་སྦྲའི་
ཆོན་ཐག་བསྡུས་པ་ལྟར་ཐིག་ལེ་ཉག་ཅིག་ལ་འདུས་ཏེ་དྷ་ཐིམ།
དག་པ་ཡེ་ཤེས་ཀྱི་སྒོ་ངོ་བོ་ལ་ཐིམ་པས་སེང་གེས་གངས་ཟིན་པ་
ལྟར་ཡ་ང་དང་བག་ཚ་མེད་དེ་རིག་པ་རང་ཡུལ་དུ་ཕྱིན་ནོ། །དེ་དག་
ཀྱང་རང་ཤར་ལས། ཀྱེ་གྲོགས་པོ་དག་ལྷུན་གྲུབ་ཀྱི་སྣང་བ་ལ་རང་
གི་དེ་ཉིད་སྟོབས་སུ་གྱུར་ནས་བདེན་པ་མཐོང་བའི་ཚེ་ཐིམ་ལུགས་
བརྒྱད་ ངོ༌ ཤེས་ པར་ བྱའོ། །དེའང་ ཐུགས་ རྗེ་ ཐུགས་ རྗེ་ ལ་ ཐིམ་
པ་དཔེར་ན་ཉི་མ་ནུབ་པའི་ཟེར་ལྟ་བུའོ། །ཡེ་ཤེས་ཡེ་ཤེས་ལ་ཐིམ་
པ་ནི་དཔེར་ན་མ་པང་དུ་བུ་འཇུག་ལྟ་བུའོ། །འོད་ལ་འོད་ཐིམ་པ་ནི་
དཔེར་ན་འཇའ་ཚོན་ནམ་མཁའ་ལ་ཡལ་བ་ལྟ་བུའོ། །སྐུ་ལ་སྐུ་ཐིམ་
པ་ནི་དཔེར་ན་བུམ་པའི་སྐུ་ལྟ་བུའོ། །གཉིས་མེད་ལ་གཉིས་མེད་
ཐིམ་པ་ནི་དཔེར་ན་ཆུ་བོ་ལ་ཆུ་བོ་ཐིམ་པ་ལྟ་བུའོ། །མཐའ་གྲོལ་ལ་
མཐའ་གྲོལ་ཐིམ་པ་ནི་དཔེར་ན་ནམ་མཁའ་ལ་ནམ་མཁའ་ཐིམ་པ་
ལྟ་བུའོ། །དག་པ་ཡེ་ཤེས་ཀྱི་སྒོ་ངོ་བོ་ཀ་དག་ལ་ཐིམ་པ་ནི་དཔེར་ན་
197



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སེང་གེས་གངས་ཟིན་པ་ལྟ་བུའོ། །མ་དག་པ་འཁོར་བའི་སྒོ་དག་པ་
ཡེ་ཤེས་གྱི་སྒོ་ལ་ཐིམ་པ་ནི། དཔེར་ན་སྦྲའི་ཆོན་ཐག་བསྡུས་པ་ལྟ་
བུའོ། །ཞེས་སོ། །དེ་ལྟར་བརྒྱད་པོ་ཐིམ་དུས་རིག་པ་ཤེལ་སྒོང་རྐྱེན་
དང་བྲལ་བ་ལྟར་ཀ་དག་ནང་དབྱིངས་གཅིག་ཏུ་གནས་པས། ངོ༌
ཤེས་པ་རྣམས་ཆོས་སྐུ་ཉག་ཅིག་གི་རང་དུ་བདེ་ཀློང་གཅིག་ཏུ་
འཁྱིལ་བའི་དུས་སོ། །དེ་དག་ནི་ལྷུན་གྲུབ་རིན་པོ་ཆེའི་སྣང་བ་ནང་
དབྱིངས་ཀ་དག་ཏུ་ཐིམ་ནས་གྲོལ་བའི་གཞི་ལ་མཐར་ཕྱིན་པས། ཀ་
དག་ཆོས་ཟད་བློ་འདས་ཆེན་པོར་འཚང་རྒྱ་བ་སྟེ། ནམ་མཁའ་ཀློང་
ཡངས་ཀྱི་རྒྱུད་ཆེན་ལས། རྣག་ཆེན་ལུས་འདི་མ་བོར་བར། །སངས་
རྒྱས་ ཡོན་ཏན་མི་སྣང་སྟེ། །དཔེར་ན་ཁྱུང་ ཕྲུག་ སྒོ་ ངའི་ནང༌ ། །
གཤོག་དྲུག་རྒྱས་པར་གྱུར་མོད་ཀྱང༌། །མ་ཆག་བར་དུ་འཕུར་མི་
ནུས། །སྒོང་ཆག་འཕུར་ཤེས་དུས་མཉམ་འབྱུང༌། །དེ་བཞིན་སངས་
རྒྱས་ཡོན་ཏན་ཡང༌། །ད་ལྟ་མི་སྣང་ལུས་ཀྱིས་སྒྲིབ། རྣམ་སྨིན་ལུས་
འདི་བོར་མ་ཐག །སངས་རྒྱས་ཡོན་ཏན་སྣང་བར་འགྱུར། ཞེས་པ་
དང༌། དགོངས་པ་ཐིག་འདེབས་ལས་ཀྱང༌། །རྟོགས་པའི་གདེངས་
ཆེན་དེ་ལྡན་ན། །སེང་གེ་མཆོངས་པས་ས་ཆོད་ལྟར། །ཡེ་ཤེས་ཟང་
198



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཐལ་ ཆེན་ པོ་ ཡིས། །བར་ དོ་མེད་ པར་སྐད་ ཅིག་ ལ། །རིན་ཆེན་
སྦུབས་སུ་སངས་རྒྱས་འགྱུར། །ཞེས་སོགས་མང་དུ་གསུངས་སོ། །
དེ་ནས་བར་དོའི་གྲོལ་ཚད་བསྟན་པ་ནི། ཉི་ཟླ་ཁ་སྦྱོར་གྱི་རྒྱུད་ལས།
རབ་ནི་སྐད་ཅིག་མ་གསུམ་ལ་གྲོལ་བར་འགྱུར། འབྲིང་ཞག་ལྔ་
ནས་བརྟན་པ་ཐོབ་པའང་ཡོད། སྐད་ཅིག་ཉི་ཤུ་རྩ་གཅིག་ལ་ནི་
བརྟན་པ་ཐོབ་ངེས་པ་ཡིན་ནོ། །འདིའི་དབང་པོ་ཐ་མ་རྣམས་ནི་རང་
བཞིན་སྤྲུལ་པ་སྐུའི་ཞིང་ཁམས་སུ་དབུགས་དབྱུང་ནས་བར་དོ་མེད་
པར་འཚང་རྒྱ་བ་ཡིན་ནོ། །ཞེས་གསུངས་པ་བཞིན་ཏེ། གོམས་པ་
རབ་རྣམས་ཉི་ཟླ་ཁ་སྦྱོར་གྱི་ཚུལ་དུ་གྲོལ་བ་ནི། ལུས་བོར་བ་དང་
འོད་གསལ་ཤར་བ་དུས་མཉམ་པའི་ཚེ་གྲོལ་བས་དེ་མན་ཆད་ཀྱི་
སྣང་བ་མི་འཆར་རོ། །འབྲིང་རྣམས་ཟུང་འཇུག་དང་ཡེ་ཤེས་ཀྱི་སྣང་
བ་གང་རུང་དུ་གྲོལ་ལ། ཐ་མ་རྣམས་ཀྱང་ལྷུན་གྲུབ་ཀྱི་སྣང་བ་ལས་
གྲོལ་ལོ། །དེའང་གང་དུ་གྲོལ་བ་ཡན་ཆད་ཀྱི་སྣང་བ་ཤར་ནས་
དབྱིངས་སུ་ཐིམ་པས་དེ་མན་ཆད་ཀྱི་སྣང་བ་མེད་དེ། འདི་དག་གང་
དུ་གྲོལ་ཡང་སྐད་ཅིག་དང་པོར་ངོ་ཤེས། གཉིས་པར་ཐག་ཆོད།
གསུམ་པར་དགོངས་པ་ལ་གནས། བཞི་པར་མངོན་པར་ཤེས་པ་
199



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཤར་བས་རང་གྲོལ་ནས་སྤྲུལ་པ་འགྱེད། ལྔ་པར་དབྱིངས་སུ་གྲོལ་
བའི་ཚེ་ལྷུན་གྲུབ་ཀྱང་ཀ་དག་ཏུ་ཐིམ་ཞེས་པ་ཕྱིར་སྣང་དབྱིངས་སུ་
ཐིམ་པའོ། །ཞེས་སོ། །དེའང་གཙོ་བོར་ད་ལྟའི་ཉམས་ལེན་ལ་རག་
ལས་པར་གསུངས་སོ། ། ་
༈ བཞི་པ་སྲིད་པའི་བར་དོར་ལས་ཀྱི་འཕྲོ་མཐུད་པ་ཡུར་བ་
རྐང་ཆག་ལ་ཝ་འཛུགས་པ་ལྟ་བུའི་གདམས་ངག་ནི། དཔེར་ན་ཡུར་
བ་ཁ་རལ་ཀྱང་ཝ་འཛུགས་པས་ཆུ་བར་མ་ཆད་པར་དྲངས་པ་ལྟར།
རྫོགས་ པ་ ཆེན་པོ་ གསང་ བ་ སྙིང་ཐིག་ འདིའི་དབང་པོ་ཉི་ཤུ་རྩ་
གཅིག་གི་ཐ་མ་དང་ཡང་ཐ་གཉིས་ལས། དང་པོ་ཐ་མའི་གང་ཟག་
རྣམས་ནི་ཚེ་འདིར་ངོ་སྤྲོད་ཀྱི་སྒོ་མཐོང་ནས་ཡིད་ཆེས་པས་ཉམས་
སུ་བླངས་ཀྱང༌། སྣང་བ་ཆེར་མ་འཕེལ་ཞིང་རྟོགས་པ་རྒྱུད་ལ་མ་
སྐྱེས་ནའང༌། ཉིན་མཚན་གྱི་རྣལ་འབྱོར་དང་རྨི་ལམ་དང་དག་པ་
ཞིང་སྦྱངས་དང་འཕོ་བ་སོགས་རྒྱུན་ལྡན་དུ་ཉམས་སུ་བླངས་པས་མི་
དགེ་བའི་འཇུག་པ་སྲབ་ནས། རྨི་ལམ་དགེ་བར་འགྱུར་བའི་གང་
ཟག་སྐལ་ལྡན་རྣམས་ནི། ཆོས་ཉིད་བདེན་པའི་བྱིན་རླབས་ཀྱིས་
རང་བཞིན་སྤྲུལ་སྐུའི་ཞིང་དུ་བརྫུས་ཏེ་སྐྱེས་ནས་བར་དོ་མེད་པར་
200)



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འཚང་རྒྱ་བ་སྟེ། རང་ཤར་ལས། བདེན་པ་མཐོང་བའི་སེམས་ཅན་
ནི། །རྟོགས་པ་རྒྱུད་ལ་མ་སྐྱེས་ཀྱང༌། །ཕྱོགས་བཅུ་སྤྲུལ་པའི་ཞིང་
ཁམས་སུ། །གནས་ནས་མཐར་ཕྱིན་གྲོལ་བར་འགྱུར། ཅེས་དང༌།
སྐུ་ གདུངས་ འབར་ བ་ ལས། འདི་ནི་སྤྲུལ་པའི་ ཞིང་ ཁམས་ སུ། །
དབུགས་དབྱུང་སྐྱེ་བ་གཅིག་གིས་འཐོབ། ཅེས་དང༌། ཉི་ཟླ་ཁ་སྦྱོར་
ལས་ཀྱང༌། རང་ ཁར་ འཛིན་ པའི་བག་ཆགས་ཟད། །རང་ བཞིན་
སྤྲུལ་པར་དབུགས་དབྱུང་སྟེ། །བར་དོ་མེད་པར་སངས་རྒྱས་རྙེད། །
ཅེས་གསུངས་སོ། །དེའང་གོང་དུ་ཆོས་ཉིད་དག་པའི་བར་དོ་ཤར་
ཡང་རང་སྣང་ངོས་མ་ཟིན་པས། སྲིད་པའི་བར་དོ་རྨི་ལམ་དང་འདྲ་
བར་ལམ་བྱུང་དུས། ང་ཤི་འདུག་སྙམ་དུ་ངོས་ཟིན། སྲིད་པ་བར་
དོར་ཁ་འཁྱལ་བ་དེ་དྲན་ཏེ། བླ་མ་དང་དེའི་གདམས་པ་དྲན་པས།
ད་ནི་རང་བཞིན་སྤྲུལ་པའི་ཞིང་དུ་འགྲོ་བར་བྱའོ་སྙམ་པ་ཙམ་ལས།
སྔར་གྱི་ཆོས་ཉིད་བདེན་པའི་བྱིན་རླབས་ཀྱིས། སྲིད་པ་བར་དོ་ལ་
རང་གར་འཛིན་པའི་དྲི་མ་མེད་པས། སྲིད་པ་ཕྱི་མར་བརྒྱུད་པའི་
བག་ཆགས་ཟད་དེ། ཞིང་དེར་པད་མ་ལ་བརྫུས་ཏེ་སྐད་ཅིག་གིས་
སྐྱེས་ནས་རྨི་ལམ་སད་པ་ལྟར་དྲན་པའི་ཏིང་ངེ་འཛིན་རྙེད་པར་
20



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
འགྱུར་རོ། །དེའང་སྤྲུལ་བའི་ཞིང་ཞེས་པ་སངས་རྒྱས་རིགས་ལྔའི་
སྤྲུལ་བའི་ཞིང་ཁམས་ཏེ། རིག་པ་རང་ཤར་ཆེན་པོའི་རྒྱུད་ལས།
འདི་ནས་ཤར་ ཕྱོགས་ ཀྱི་འཇིག་རྟེན་གྱི་ཁམས་ན། ཞིང་ཁམས་
མངོན་པར་དགའ་བ་ཞེས་བྱ་བ་ཡོད་དེ། སྤྲུལ་པའི་ཞིང་ཁམས་དེ་ན།
སྤྲུལ་པའི་སྐུ་རྡོ་རྗེ་སེམས་དཔའ་ཞེས་བྱ་བ། དེ་བཞིན་གཤེགས་པ་
ཐམས་ཅད་ཀྱིས་དབང་བསྐུར་བ་དམ་པ་ཐོབ་པའི་གནས་དེ་ན།
གཞལ་ཡས་ཁང་གི་རྣམ་པ་དཔག་ཏུ་མེད་པ་ཡོད་དེ། དེའང་འདི་ལྟ་
སྟེ། རིན་པོ་ཆེ་ཤེལ་ལས་གྲུབ་པའི་ཁང་པ་སྒོ་བཞི་དང་ལྡན་པ།
རིན་པོ་ཆེའི་རྟ་བབས་དང་ལྡན་པ། ས་གཞི་ཐམས་ཅད་ཀྱང་རིན་པོ་
ཆེ་ཤེལ་ལས་གྲུབ་པ། ཤིན་ཏུ་ཡིད་དུ་འོང་བ། བལྟ་ན་སྡུག་པ།
ཐེམ་སྐས་དང༌། སྐར་ཁུང་དང་ལྡན་པ། ཕྱོགས་བཞི་ན་གསེང་སྐར་
ཆེན་པོ་བཞི་ཡོད་པ། གསེང་སྒར་ནས་ཉི་མ་འཆར་བས། རིན་པོ་ཆེ་
ཤེལ་ལས་གྲུབ་པ་ལ་ཕོག་ནས། ནང་དུ་ཉིན་མོ་འོད་ལྔའི་སྣང་བ་
ལྷུག་པར་འཆར་རོ། །གཞལ་ཡས་ཁང་དེའི་ཕྱི་རིམ་ན། ཡན་ལག་
བརྒྱད་དང་ལྡན་པའི་ཆུའི་འོབས་ཡོད་པ། ཆུ་དེ་ལ་ནད་ཀྱིས་བཏབ་
པ་རྣམས་ཀྱིས་འཐུང་བ་ན་ནད་འཚོ་བར་འགྱུར་ལ། དེའི་ཕྱི་རིམ་ན་
202



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
མཚེའུ་བརྒྱད་ཡོད་དེ། དེ་རྣམས་ཀྱི་ནང་ནའང་བྱ་སྐད་སྙན་པ་སྣ་
ཚོགས་ཏེ། དེའང་འདི་ལྟ་སྟེ། བྱའི་རྒྱལ་པོ་ངང་པ་གསེར་ལྡན་དང༌།
མཐིང་རིལ་དང༌། བྱ་ཀ་ཏི་དང༌། ནེ་ཙོ་མི་སྐད་ཤེས་པ་དང༌། ཁུ་
བྱུག་དང༌། ཤང་ཤང་དེའུ་དང༌། རི་སྐེགས་དང་། དེ་ལ་སོགས་ཏེ་བྱ་
སྐད་སྙན་པའི་བྱ་རིགས་སྟོང་ཕྲག་བརྒྱད་ཅུ་དང༌། ཡིད་དུ་འོང་བའི་
བྱ་རིགས་འདི་ལྟ་སྟེ། ཀང་ཀ་རི་དང༌། །སྦབས་དང༌། ཟེར་མོ་དང༌།
ལྷའི་བྱ་དྲིལ་བུའི་སྐད་སྙན་དང༌། བྱ་ཀྲི་ཏི་པ་གསེར་གྱི་རྡོ་ རྗེའི་
གཟུགས་ལ་སོགས་ཏེ། གཡུའི་མདོག་ལྟར་ སྔོ་ བ་ དང༌། དུང་གི་
མདོག་ལྟར་དཀར་བ་དང༌། བྱི་རུའི་མདོག་ལྟར་དམར་བ་དང༌།
ཨིན་དྲ་ནཱི་ལ་ལྟར་ལྡང་བ་ལ་སོགས་ཏེ། ཡིད་དུ་འོང་བ་དང་སྐད་
སྙན་པ་བསམ་གྱིས་མི་ཁྱབ་པ་ཡོད་དོ། །དེའི་ཕྱི་རིམ་ན་རིན་པོ་ཆེ་
སྣ་བདུན་གྱི་ལྕགས་རི་ཡོད་དོ། །དེ་རྣམས་ཀྱི་དབུས་ན་རིན་པོ་ཆེ་སྣ་
བདུན་ལས་བྱས་པའི་ཁྲི་ཆོས་འཆད་པའི་སྟན་དང་ལྡན་པ་ཡོད་དོ། །
དེར་སྤྲུལ་པའི་སྐུ་རྡོ་རྗེ་སེམས་དཔའ་ཞེས་བྱ་བ་དེ། སྲོད་ལ་འཁོར་
རྣམས་ལ་ རྒྱུའི་ཆོས་འཆད་དོ། །ནམ་ཕྱེད་ནས་ སྔགས་ ཕྱིའི་ཆོས་
འཆད་དོ། །ཐོ་རངས་ནང་གི་ཆོས་འཆད་དོ། །ཉི་མ་ཕྱེད་ན་རྫོགས་
203



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པ་ཆེན་པོ་འབྲས་བུ་བླ་ན་མེད་པའི་ཆོས་འཆད་དོ། །དེ་ལྟར་ཞག་རེ་
རེ་ལ་ཆོས་ཐུན་བཞི་བཞི་འབྱུང་ངོ༌། །དེ་ན་གནས་པའི་བྱང་ཆུབ་
སེམས་དཔའ་དེ་དག་ཀྱང་སྐྱེ་བ་གཅིག་གིས་ཐོགས་པ་ཤ་སྟག་
གོ། །ལོ་ཡང་ལྔ་བརྒྱ་ལྔ་བཅུ་ཐུབ་བོ། །ཞིང་ཁམས་དེ་ན་ཟས་དང་
སྐོམ་ཡང་ཡིད་ལ་དྲན་པ་ཙམ་གྱིས་ཚིམས་པ་ཡོད་དོ། །དེ་ན་ནད་
མེད་པས་མཆོག་ཏུ་བདེ་ལ། བྱུང་སྲིད་ནའང་ཆུ་ཡན་ལག་བརྒྱད་
དང་ལྡན་པ་དེ་འཐུང་པས་ནད་སེལ་ཏེ། མེ་ཏོག་སྣ་ཚོགས་ ཀྱིས་
སྤྲུལ་པའི་སྐུ་དེ་ལ་མཆོད་པ་ཆེར་བྱེད་པ་ཤ་སྟག་གོ། །གཞལ་ཡས་
ཁང་དེའི་ཟུར་བཞི་ན་མུ་ཏིག་ལས་གྲུབ་པའི་མཆོད་རྟེན་བཞི་ཡོད་དེ།
དེ་བཞིའི་བར་ན་དྲིལ་བུ་གཡེར་ཁའི་དྲ་བའི་ཐག་པས་སྦྲེལ་ནས་
ཡོད་དོ། །ཐག་པ་དེ་རླུང་གིས་བསྐྱོད་པ་དང༌། དྲིལ་བུའི་སྒྲ་ཡིད་དུ་
འོང་བ་སྣ་ཚོགས་འབྱུང་ངོ༌། །ཕྱོགས་བཞི་ན་དར་སྣ་ཚོགས་ཀྱི་བ་
དན་བཞི་ཡོད་དེ། དེ་རླུང་གིས་བསྐྱོད་པ་ལས་དྲི་ཞིམ་པ་སྣ་ཚོགས་
པ་འབྱུང་ངོ༌། །གཞལ་ཡས་ཁང་དེ་ནི་འདི་ནས་ཤར་ཕྱོགས་ནས་
དཔག་ཚད་ལྔ་བརྒྱ་འདས་པའི་སྟེང་ན་ཡོད་དོ། །དེར་སྐྱེས་པའི་བྱང་
ཆུབ་སེམས་དཔའ་དེ་དག་ཀྱང་སུམ་ཅུ་རྩ་གསུམ་གྱི་ལྷ་དང་ལོངས་
204



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་
། །
སྤྱོད་མཉམ་མོ། །ཤར་ ཕྱོགས་ ཀྱི་ སྤྲུལ་ སྐུའི་ཞིང་ཁམས་ དེ་ན་དེ་
བཞིན་དུ་ཡོད་དོ། །འདི་ནས་ལྷོ་ཕྱོགས་ན་དཔལ་དང་ལྡན་པའི་ཞིང་
ཁམས་སྤྲུལ་སྐུའི་གནས་དེ་ནའང༌། རིན་པོ་ཆེ་གསེར་ལས་གྲུབ་
པའི་ཁང་པ་གྲུ་བཞི་བ་གམ་དང་བཅས་པ། སྒོ་བཞི་རྟ་བབས་དང་
བཅས་པ། ཟུར་བཞི་མཆོད་རྟེན་དང་བཅས་པ། ལོག་བཞི་བ་དན་
དང་བཅས་པ། ཕྱོགས་བཞི་གསེང་སྐར་དང་བཅས་པ། མཚོ་བདུན་
བྱ་དང་བཅས་པ། ཡན་ལག་བརྒྱད་དང་ལྡན་པའི་ཆུ་ལྕགས་རི་དང་
བཅས་པ། ཁྲི་དང་ཆོས་ཀྱང་གོང་ལྟར་བཤད་དོ། །བྱང་ཆུབ་སེམས་
དཔའ་དེ་དག་སྐྱེ་བ་གཅིག་གིས་ཐོག་པ་ཤ་སྟག་གོ། །སྤྲུལ་པའི་སྐུ་
རིན་པོ་ཆེ་འབྱུང་ལྡན་གྱི་ཞིང་ཁམས་དེ་ན་ཡོན་ཏན་དེ་ལྟ་བུ་ཡོད་
དོ། །འདི་ནས་ནུབ་ ཕྱོགས་པད་མ་བརྩེགས་པའི་ ཞིང་ཁམས་ན།
སྤྲུལ་པའི་སྐུ་སྣང་བ་མཐའ་ཡས་ཞེས་བྱ་བ་ཡོད་དེ། དེ་ནའང་གོང་
གི་ཡོན་ཏན་དང་མཉམ་པ་ཡོད་དེ། །འདི་ནས་བྱང་ཕྱོགས་ཀྱི་འཇིག་
རྟེན་གྱི་ཁམས་ན། རིན་པོ་ཆེ་རྣམ་པར་བཀོད་པ་ཞེས་བྱ་བ་ཡོད་དེ།
དེ་ནའང་སྤྲུལ་པའི་སྐུ་དོན་ཡོད་གྲུབ་པ་ཞེས་བྱ་བའི་ཞིང་ཁམས་དེ་ན།
གཞལ་ཡས་ཁང་གི་ཡོན་ཏན་འདི་ལྟ་བུ་ཡོད་དེ། རིན་པོ་ཆེ་ཨིནྡྲ་ནཱི་
205



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ལ་ལས་གྲུབ་པའི་ཁང་པ་གྲུ་བཞི་དང་ལྡན་པ་ཡོད་དེ། དེའང་ཕྱོགས་
བཞི་ན་གསེང་སྐར་ཆེན་པོ་བཞི་ཡོད་ལ། དེ་ནས་ཉི་མ་ཤར་ནས་
འོད་ལྗང་གུས་ནང་ཁེངས་ནས་ཡོད་དོ། །ས་གཞི་ཐམས་ཅད་ཀྱང་
ཨིནྡྲ་ནཱི་ལ་ལས་གྲུབ་ནས་ཡོད་དོ། །དེའི་ཕྱི་རིམ་ན་ཆུ་ཡན་ལག་
བརྒྱད་དང་ལྡན་པ། ཆུ་དེའང་རེག་ན་བདེ་བ། འཐུང་ན་ནད་ཐམས་
ཅད་སེལ་བ་ཡོད་དོ། །དེའི་ཕྱི་རིམ་ན་མཚེའུ་བདུན་ཡོད་དེ། དེའི་
ནང་ན་བྱ་སྐད་སྙན་པ་རྣམ་པ་སྣ་ཚོགས་པ་གནས་ཏེ། དེའང་འདི་ལྟ་
སྟེ། བྱའི་རྒྱལ་པོ་ངང་པ་གསེར་ལྡན་དང་། ཐིང་རིལ་དང༌། བྱ་ཀ་ཏ་
རི་དང༌། རྨ་བྱ་དང༌། ནེ་ཙོ་མི་སྐད་ཤེས་པ་དང༌། ཁུ་བྱུག་དང༌།
ཤང་ཤང་དེའུ་དང་། རི་སྐེགས་དང་། དེ་ལ་སོགས་ཏེ་སྐད་སྙན་པའི་
བྱ་རིགས་སྟོང་ཕྲག་བརྒྱད་ཅུ་དང་། ཡིད་དུ་འོང་བའི་བྱ་རིགས་འདི་
ལྟ་སྟེ། ཀང་ཀ་རི་དང༌། ཟེར་མོ་དང༌། སྦུབས་དང༌། ལྷའི་བྱ་དྲིལ་
བུའི་སྐད་སྙན་དང་། བྱ་ཀྲི་ཏི་པ་གསེར་གྱི་རྡོ་རྗེའི་གཟུགས་དང༌།
དེ་ལ་སོགས་ཏེ། གཡུའི་མདོག་ལྟར་སྔོ་བ་དང་། དུང་གི་མདོག་ལྟར་
དཀར་བ་དང༌། བྱུ་རུའི་མདོག་ལྟར་དམར་བ་དང༌། ཨིནྡྲ་ནཱི་ལའི་
མདོག་ལྟར་ལྗང་བ་དང༌། དེ་དག་ལ་སོགས་ཏེ་ཡིད་དུ་འོང་བ་དང་།
206



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྐད་སྙན་པ་བསམ་གྱིས་མི་ཁྱབ་པ་ཡོད་དོ། །དེའི་ཕྱི་རིམ་ན་རིན་པོ་
ཆེ་སྣ་བདུན་གྱི་ལྕགས་རི་ཡོད་པ། དེ་རྣམས་ཀྱི་དབུས་ན་རིན་པོ་ཆེ་
མར་གད་ལས་གྲུབ་པའི་ཁྲི་ཆོས་བཤད་པའི་སྟན་དང་བཅས་པ་ཡོད་
དོ། །དེར་སྤྲུལ་པའི་སྐུ་དོན་ཡོད་གྲུབ་པ་ཞེས་བྱ་བ་སྟེ། སྲོད་ལ་
གདམས་ངག་གི་ཆོས་སྟོན་ཏོ། །ནམ་ཕྱེད་ན་དབང་གི་ཆོས་ སྟོན་
ཏོ། །ཐོ་རངས་སྤྱོད་པའི་ཆོས་སྟོན་ཏོ། །ཉི་མ་ཕྱེད་ན་ལྟ་སྒོམ་གྱི་ཆོས་
སྟོན་ཏོ། །དེ་ལྟར་ཞག་རེ་རེ་ལ་ཆོས་ཐུན་བཞི་བཞིས་འཁོར་རྣམས་
ཀྱི་རྒྱུད་འགྲོལ་ཏོ། །དེ་ན་གནས་པའི་བྱང་ཆུབ་སེམས་དཔའ་རྣམས་
ཀྱང་སྐྱེ་བ་གཅིག་གིས་ཐོགས་པ་ཤ་སྟག་གོ། །ལོ་ཡང་སྟོང་ཐུབ་
བོ། །ཞིང་ཁམས་དེ་ན་ཟས་དང་སྐོམ་ཡིད་ལ་དྲན་པ་ཙམ་གྱིས་
ཚིམས་པ་ཡོད་དོ། །དེ་ན་བད་ཀན་ལས་གྱུར་པ་དང༌། རླུང་ལས་
གྱུར་པ་དང༌། མཁྲིས་པ་ལས་གྱུར་པ་དང༌། འདུས་པ་ལས་གྱུར་
པའི་ནད་མེད་དོ། །མེ་ཏོག་སྣ་ཚོགས་ལས་སྤྲུལ་པའི་སྐུ་དེ་ལ་མཆོད་
པ་རྒྱ་ཆེར་བྱེད་པ་ཤ་སྟག་གོ། །བྱང་ཆུབ་སེམས་དཔའ་དེ་དག་ཀྱང་
ཁ་དོག་ལྗང་གུ་ཤ་སྟག་གོ། །རྟ་དང་བཞོན་པའང་ལྗང་གུ་ཤ་སྟག་
གོ། །ཁྱེའུ་དང་བུ་མོའི་གཟུགས་སུ་སྣང་བ་ཡང་ཁ་དོག་ལྗང་གུ་ཤ་
207



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྟག་གོ། །ཀུན་ ཀྱང་ སེམས་ ཀྱི་རྣམ་པར་རྟོག་པ་མེད་པའོ། །ཞིང་
ཁམས་དེ་ན་སེམས་རྣམ་པ་གསུམ་མེད་དོ། །ཡིད་དྲུག་མེད་དོ། །
ཉོན་མོངས་པ་དྲུག་མེད་དོ། །མ་རིག་པ་མེད་དོ། །རྐྱེན་བཞི་དང་
བཅས་པ་མེད་དོ། །མ་རིག་པ་དང་ མཚུངས་པར་ལྡན་པའི་ཡིད་
མེད་དོ། །ཀུན་ཀྱང་རྣམ་རྟོག་དང་བྲལ་བ་ཤ་སྟག་གོ། །གཞལ་ཡས་
ཁང་གི་འཁོར་གྱི་ཡོན་ཏན་ནི། གཞལ་ཡས་ཁང་དེའི་གྲུ་བཞི་ན།
རིན་པོ་ཆེ་ཤེལ་གྱི་མཆོད་རྟེན་ཁྲི་འཕངས་དགུ་པ་བཞི་ཡོད་དོ། །དེ་
དག་གི་བར་རྣམས་གསེར་གྱི་དྲིལ་བུ་གཡེར་ཁའི་དྲྭ་བས་འབྲེལ་
ནས་ཡོད་དོ། །དེ་དག་རླུང་གིས་བསྐྱོད་པ་ལས་དྲིལ་བུའི་སྒྲ་སྙན་པ་
སྣ་ཚོགས་པ་འབྱུང་ངོ༌། །མཆོད་རྟེན་བཞི་ལ་ཉི་མ་ཕོག་པས་འོད་
ལྔའི་ཞགས་པས་འབྲེལ་ནས་ཡོད་དོ། །ཕྱོགས་བཞི་ན་རྨ་བྱའི་བ་
དན་བཞི་ཡོད་དོ། །དེ་རླུང་གིས་བསྐྱོད་པས་ཡིད་དུ་འོང་བ་དང་
མཛེས་པ་སྣ་ཚོགས་འབྱུང་ངོ༌། །ཡོན་ཏན་དཔག་ཏུ་མེད་པ་དེ་ལྟ་བུ་
ཡོད་དོ། །གཞལ་མེད་ཁང་དེ་ནི་འདི་ནས་བྱང་ཕྱོགས་ན་དཔག་ཚད་
ལྔ་བརྒྱའི་སྟེང་ན་ཡོད་དོ། །དེར་སྐྱེས་པའི་བྱང་ཆུབ་སེམས་དཔའ་དེ་
དག་ཀྱང་གཟུགས་ཁམས་ཀྱི་ལྷ་དང་ལོངས་སྤྱོད་མཉམ་མོ། །བྱང་
208



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་
། །
ཕྱོགས་ཀྱི་སྤྲུལ་པའི་ཞིང་ཁམས་དེ་ན་དེ་བཞིན་དུ་ཡོད་དོ། །ཞིང་
ཁམས་དེ་དག་གི་མདུན་གྱི་བར་སྣང་ལ་སྤྲུལ་པའི་སྐུ་ཁྲོ་བོའི་ཞིང་
ཁམས་ཡོད་དེ། དུར་ཁྲོད་ཆེན་པོ་མེ་རི་འབར་བ་ཞེས་བྱ་བ་འདི་
ཡོད་དེ། དེའང་གཞལ་ཡས་ཁང་འདི་ལྟ་བུ་ཡོད་དོ། །ཐོད་པའི་ཁང་
པ་གྲུ་བཞི་དང་ལྡན་པ་ཡོད་དེ། དེའང་འདི་ལྟ་སྟེ། ཐོད་པ་སྐམ་པོས་
འབྲས་བུ་བྱས་པ། ཤ་ར་རི་ཡོད་པས་རྩིག་པ་བྱས་པ། བྷན་དྷ་ལྕང་
ལོ་ཅན་གྱིས་ཁ་བད་བྱས་པ། རྒྱ་དང་དཔངས་སུ་དཔག་ཏུ་མེད་དེ།
གནམ་ལྕགས་ཀྱི་གཟེར་བཏབ་པ། རཀྟའི་ཞམ་ཆུ་འབབ་པ། ཉི་
ཟླའི་ཀ་ གདན་ བྱས་ པ། ཆུ་ སྲིན་ཁའི་ ཀ་ ཞུ་ བྱས་ པ། ལྷ་ ཆེན་ པོ་
བརྒྱད་གདུང་དུ་བྲེས་པ། མཆོག་ཆེན་པོའི་གྲབ་བཏང་བ་ཡོད་དོ། །
ཉིན་མོ་རླུང་འཚུབས་པ། མཚན་མོ་མེ་འབར་བ། གཞལ་ཡས་ཁང་
དེའི་གྲུ་བཞི་ན་ཞིང་ཆེན་གྱི་གདུགས་ཕུབས་པ། ལྷ་མོ་ལྔས་ གར་
བྱེད་པ། ས་གཞི་ཐམས་ཅད་ཀྱང་རཀྟའི་རྦ་ཀློང་འཁྲུགས་པའོ། །
གཞལ་ཡས་ཁང་དེའི་ནང་ན། བཅོམ་ལྡན་འདས་གཞོན་ནུ་དཔའ་
བོ་སྟོབས་ལྡན་ཞེས་བྱ་བ། ཐུགས་ཞི་བ་ལས་མ་གཡོས་ཀྱང༌། སྐུ་ཁྲོ་
བོའི་ ཆ་ ལུགས་ བསྟན་པ། མཁའ་འགྲོ་མ་ དང༌ ། ཁྲོ་བོའི་ཚོགས་
209



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དཔག་ཏུ་མེད་པས་བསྐོར་ནས་ཡོད་དེ། དེའང་འདི་ལྟ་སྟེ། མཁའ་
འགྲོ་མ་བུ་རྣ་ཉེ་བར་ཞི་བ་དང་། ཚངས་པ་དུང་གི་མགྲིན་ཅན་དང༌།
དྲང་སྲོང་ཟླ་འོད་གཞོན་ནུ་དང༌། ཡང་འཁོར་གྱི་མཁའ་འགྲོ་མ་ཨེ་
ཀ་ཙ་ཏི་སྤུན་དྲུག་དང༌། དེའི་བྲན་མོ་བཅུ་བཞི་དང༌། གཡོག་མོ་ལྔ་
བཅུ་རྩ་བརྒྱད་དང༌། ཡང་གཡོག་འབུམ་ཁྲི་འབུམ་སྟོང་ལ་སོགས་ཏེ།
མཁའ་འགྲོ་མའི་འཁོར་དཔག་ཏུ་མེད་པས་བསྐོར་བའོ། །བཅོམ་
ལྡན་ འདས་ དེའི་ ཐུགས་ ལས་ སྤྲུལ་ པའི་ འཁོར་ ཕྱག་ ན་ རྡོ་ རྗེ་ ལ་
སོགས་ ཏེ། ཁྲོ་བོའི་ འཁོར་ བསམ་ གྱིས་ མི་ ཁྱབ་ པས་ བསྐོར་ བ།།
དགའ་རབ་རྡོ་རྗེ་ལ་སོགས་ཏེ་མིའི་འཁོར་དཔག་ཏུ་མེད་པས་བསྐོར་
བའོ། །འཁོར་རྣམས་པ་ལ་འབྲས་བུ་གསང་སྔགས་བླ་ན་མེད་པའི་
ཆོས་ ཀྱི་ འཁོར་ ལོ་ བསྐོར་ བས། ཞི་བ་སྤྲུལ་པའི་ སྐུའི་ བྱང་ ཆུབ་
སེམས་དཔའ་རྣམས་ གྲོལ་བར་བྱེད་པ། ཐམས་ཅད་ཀྱང་ཁྲོ་བོའི་
གཉེར་མ་དང་ལྡན་པ་ཤ་སྟག་གོ། །གཞལ་ཡས་ཁང་དེ་ནི་ཤིན་ཏུ་
ཡངས་པ་དང་ལྡན་པའོ། །དབང་པོ་ཐ་མའི་གང་ཟག་དེ་དག་ནི།
དེར་བྱེད་ཅིང་སྔངས་ནས་སྤྲུལ་པའི་སྐུའི་ཞིང་ཁམས་སུ་སྐྱེ་བ་ཤ་
སྟག་གོ། །ཞེས་གསུངས་སོ། །འཇིག་རྟེན་གྱི་ཁམས་དེའང་རང་སྣང་
210



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྣམ་པར་དག་པ་ལྷུན་གྱིས་གྲུབ་པའི་གདངས་ལས་ཤར་བ་སྟེ། ཐེག་
པ་ཐུན་མོང་པའི་རིགས་ལྔའི་ཞིང་ལྟར་ཕྱོགས་ག་ཤེད་ན་ཡོད་པ་མ་
ཡིན་ནོ། །དེའང་སྔར་ཆོས་ཉིད་ཀྱི་བདེན་པ་མཐོང་བའི་གནད་ཀྱིས་
ལྷུན་གྲུབ་ཀྱི་སྣང་བ་ལ་ཤར་བའི་རང་བཞིན་སྤྲུལ་པའི་སྐུའི་ཞིང་
ཁམས་དེ་ཉིད་ རང་ སྣང་དུ་སྣང་བའོ། །དེ་ དག་ ཀྱང་བཅོམ་ལྡན་
འདས་རྡོ་རྗེ་འཆང་གི་བྱིན་རླབས་ལས་རང་བཞིན་གྱིས་བཀོད་པའི་
ཕྱིར་རང་བཞིན་སྤྲུལ་པའི་ཞིང་ཞེས་བྱའོ། །ཞིང་ཁམས་དེ་དག་གི་རྒྱུ་
ནི་སྙིང་ཁ་ན་མེ་ལོང་ལྟ་བུ་ལ་སོགས་པ་ཡེ་ཤེས་རིན་པོ་ཆེ་རང་
གསལ་བའི་རང་གདངས་ དང༌། དུང་ཁང་ནང་ན་ཁྲོ་བོའི་དཀྱིལ་
འཁོར་ དུ་ ཡེ་ནས་བཞུགས་པའི་སྣང་བ་ལས་ཤར་བ་ཡིན་ནོ། །
འཁོར་ལ་སྣང་བ་དང༌། དབང་པོ་ཐ་མས་མཐོང་ནུས་པའི་རྒྱུ་དང༌།
གྲོལ་ངེས་པའི་རྒྱུ་ཡང་དེ་ཡིན་པར་རིགས་པར་བྱའོ། །དེ་ལྟར་ན་
ཤར་ལ་སོགས་པའི་ཕྱོགས་ནི་ཅི་སྟེ་ཞེ་ན། དེ་ནི་སྙིང་ནས་མདུན་
ཕྱོགས་ ཤར། གཡས་ ལྷོ། རྒྱབ་ ནུབ། གཡོན་ བྱང་ ཕྱོགས་ སྟེ། ལུང་
ལས་ ཀྱང༌ ། ཙིཏྟ་ རིན་ ཆེན་ གཞལ་ ཡས་ ཀྱི། །གང་ དུ་ བལྟ་ བའི་
མདུན་ ཕྱོགས་ ཤར། །དུང་ ཁང་ ལ་ ཡང་ དེ་ བཞིན་ཏེ། །ཞེས་ སོ། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གང་ཟག་འགའ་ཞིག་ནི་ཕྱོགས་བཞིའི་ཞིང་ཁམས་དེ་དག་གང་རུང་
ཞིག་ཁོ་ནར་དབང་བསྐུར་ལུང་བསྟན་དབུགས་དབྱུང་ཐོབ་ནས་
སངས་རྒྱས་དག་ཀྱང་འབྱུང་བ་སྟེ། མདོར་ན་འདིའི་གང་ཟག་དེ་ལ་
ནི་སྲིད་པ་བར་དོའི་སྣང་བ་ཡུད་ཙམ་འཆར་ཡང་དེའི་སྡུག་བསྔལ་
རྣམས་མི་མྱོང་ཞིང་མངལ་སྒོ་མི་འཇུག་པར་ཞིང་ཁམས་ཟིན་པ་ཡིན་
ཚེ། སྲིད་པ་བར་དོ་དངོས་སུ་མི་བཞེད་དེ། རྒྱུད་ཉི་ཟླ་ཁ་སྦྱོར་ལས།
འདི་མཐོང་དབང་པོ་ཐ་མ་ལ། །བར་མ་དོ་ཉིད་སྣང་གྱུར་རམ། །
འོན་ཏེ་མི་སྣང་བའམ་ཅི། །སྟོན་པས་གསུངས་པས་དེ་སྣང་སྟེ། །
རང་ གར་ འཛིན་ པའི་ བག་ ཆགས་ ཟད། །རང་ བཞིན་ སྤྲུལ་ བར་
དབུགས་ དབྱུང་ སྟེ། །བར་ དོ་ མེད་ པར་ ཟང་ ཐལ་ ཉིད། །ཅེས་
གསུངས་སོ།།
༈ གསུམ་མ་དཔེ་ན་གཉིས་པ་པ་དབང་པོ་ཐ་མ་ཆོས་འདིའི་སྒོ་མཐོང་
ནས་ཡིད་ཆེས་པ་རྣམས། ལས་བཟང་གི་འཕྲོ་མཐུད་དེ་སྲིད་པ་བར་
དོ་ནས་འཁོར་བའི་རུ་བཟློག་པར་གདམས་པ་ནི། དེའང་ངོ་སྤྲོད་ཀྱི་
གནད་ཐོབ་ཀྱང་འཁྲུལ་བས་ཡེངས་ཏེ་ཐང་ལྷོད་དུ་སོང་བས་ཉམས་
ལེན་ལ་སྐྱེད་འཕེལ་མེད་པ་རྣམས་དང་ཁྲེགས་ཆོད་ཙམ་མམ། རུ་
212



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཤན་དབྱེ་བའི་སྤྱོད་པས་ལུས་ངག་གི་སྔོན་འགྲོ་བྱེད་པའི་དུས་ཚེའི་
བར་དུ་ཆོད་པ་རྣམས་ནི་སྐྱེ་བ་བརྒྱུད་ནས་གྲོལ་བ་སྟེ། དེའང་ཐོག་
མར་ཐིམ་རིམ་གྱི་ཟུག་རྔུ་རྣམས་མྱོང་ཞིང༌། ཕྱི་ནང་གི་དབུགས་ཆད་
དེ་ དར་ ཅིག་བརྒྱལ་ནས། ཁམས་ དཀར་དམར་སྟེང་ འོག་ གི་སྒོ་
གཉིས་སུ་ཐོན་པ་དང༌། །མཉམ་དུ་རྣམ་ཤེས་ཉིད་ཀྱང་ལས་རླུང་
གིས་བསྐྱོད་དེ་སྒོ་དགུ་གང་རུང་ཅིག་ནས་ཐོན་དུས་ཆོས་ཉིད་ཀྱི་བར་
དོ་འཆར་ཏེ། དེར་སྒྲ་འོད་ཟེར་གསུམ་དང་སྐུ་དང་ཡེ་ཤེས་ཐིག་ལེ་
ཐམས་ཅད་རང་སྣང་དུ་ངོ་མ་ཤེས་པས། ཕ་རོལ་གྱི་གཞན་སྣང་དུ་
མཐོང་ནས། འཁུ་འཕྲིགས་དང་ཐེ་ཚོམ་ཟོས་པས་འོད་ལ་མེ་ཕུང་དུ་
མཐོང་། ཟེར་ལ་རབ་ཏུ་འཇིགས་པའི་མཚོན་ཆར་མཐོང་། ཁྲོ་བོའི་
ལྷ་ཚོགས་ཐམས་ཅད་ལས་ཀྱི་གཤིན་རྗེར་མཐོང་། རིག་པ་འོད་ལ་
ཕར་ཞུགས་དུས་ཟེར་ཐག་ཐམས་ཅད་རང་གི་རྒྱུ་མ་དང་གློ་སྙིང་
དྲངས་ པར་ མཐོང་ ། འོད་ རིག་ པ་ ལ་ ཚུར་ ཞུགས་ པའི་ དུས། མ་
རུངས་པ་ཐམས་ཅད་ཀྱིས་ཁོག་པ་ཁེངས་ནས་ནང་རོལ་ཐམས་ཅད་
ཚིག་པ་དང༌། ཟོས་པ་དང༌། འདུར་བ་དང༌། གསོད་པ་ལ་སོགས་
པའི་འཇིགས་སྐྲག་གི་སྣང་བ་དཔག་ཏུ་མེད་པ་སྐྱེ་བར་འགྱུར་རོ། །
213



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དེ་ལྟར་ལྷུན་གྲུབ་ཀྱི་སྣང་བ་ཤར་ཡང་གོམས་པའི་ཏིང་ངེ་འཛིན་མེད་
པས། ཤར་བ་དང་ནུབ་པ་མཉམ་པས་རང་སྣང་དུ་ངོས་མ་ཟིན་པར།
སྣང་བ་རང་ཡལ་དུ་སོང་བའི་རྗེས་ཐོག་དེ་ཉིད་དུ་སྲིད་པ་ལས་ཀྱི་
བར་དོ་འཆར་བ་ཡིན་ཏེ། སླར་ལས་རླུང་གི་རྐྱེན་གྱིས་བག་ཆགས་
ཀྱི་འཁྲུལ་རྟོག་ཇེ་རགས་སུ་སོང་ནས་སྡུག་བསྔལ་གྱི་ཟུག་རྔུ་མྱོང་
ཚུལ་ནི། དེ་ལ་མ་རིག་པ་ཁྱབ་བྱེད་ཀྱི་རླུང་ལས་རླུང་གི་རླུང་ཚུར་
བྱུང་ཞིང་། དེ་ལས་མེའི་རླུང་དང་། དེ་ལས་ཆུ་རླུང་། དེ་ལས་ས་རླུང་
བྱུང་སྟེ། འཁོར་བར་འདུ་བྱེད་དང༌། རྣམ་པར་ཤེས་པ་གསལ་དུ་
སོང་བས། གཏི་མུག་ལས་གྱུར་པའི་རྟོག་པ་བདུན་པོ་ཚུར་ལངས།
དེ་ལས་ཀྱང་འཁྲུལ་རྟོག་རགས་སུ་སོང་བས་འདོད་ཆགས་ཀྱི་རྟོག་
པ་བཞི་བཅུ་ དང༌ ། ཞེ་སྡང་གི་རྟོག་པ་སོ་ གསུམ་པོ་ཐམས་ཅད་
ལངས་ཏེ། ཁམས་ལྔའི་རླུང་དང་རྣམ་པར་ཤེས་པ་ཟུང་འབྲེལ་དུ་
གྲུབ་པའི་མཐུ་ལས། ཡིད་ཀྱི་ལུས་དབང་པོ་ཀུན་ཚང་པའི་སྣང་བ་
ཅན་ གཅིག་དུ་འགྱུར་ཞིང༌། ལུས་ལ་འོད་ཅུང་ཟད་དང་ལྡན་པ།
ཟས་སུ་དྲི་ཟ་ཞིང་གཞན་སེམས་ཤེས་པའི་མངོན་ཤེས་ཕྲ་མོ་ཡོད་པ།
མའི་མངལ་དང་རྡོ་རྗེ་གདན་མ་གཏོགས་སྟོང་གསུམ་ཀུན་ཏུ་ཡིད་ལ་
214



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
བསམ་པ་ཙམ་གྱིས་བསྒྲོད་ཐུབ་པ། མངོན་ཤེས་ཅན་དང་རང་གི་
རིགས་མཐུན་བར་དོའི་འགྲོ་བ་ཕན་ཚུན་རྣམས་མཐོང་ལ་ལུས་ཅན་
གཞན་གྱིས་མི་མཐོང་བ་དེ་ལྟ་བུར་ཀྲོངས་ཀྱིས་གྱུར་ཏེ། དེ་སྐབས་
ནི་རང་གི་སྔར་གྱི་རོ་སོགས་མཐོང་ཡང་ད་དུང་རང་ཉིད་ཤི་བར་མི་
ཤེས་ཤིང༌། རང་གི་ཁང་ཁྱིམ་ནོར་རྫ་ས་ཡོ་བྱད་སོགས་ལ་ཞེན་པ་
ཆེན་པོས་བདག་འཛིན་བྱེད་ལ་གྲོགས་དང་ཉེ་འཁོར་རྣམས་ཀྱིས་
རང་ཉིད་ཀྱི་དངོས་པོ་རྣམས་ལོངས་སྤྱོད་པ་སོགས་ལ་ཕངས་སེམས་
དང་ཁོང་ཁྲོ་སྔོན་ལས་རགས་པ་མང་པོ་བྱེད་ཀྱང་ཁོང་རྣམས་ཀྱིས་ནི་
མི་ཤེས། ནང་གི་དྭངས་མ་དཀར་དམར་མེད་པའི་གནད་ཀྱིས་ཕྱི་
རོལ་གང་དུ་ཕྱིན་ཀྱང་ཉི་ཟླའི་སྣང་བ་མེད་པ་དང༌། བཀྲེས་སྐོམ་
གྱིས་རབ་ཏུ་གདུངས་ཀྱང་བཟའ་བཏུང་མ་བསྔོས་པ་ལ་སྤྱད་དབང་
མེད་པ་དང༌། རྟེན་གཞི་ལུས་དངོས་མེད་པའི་གནད་ཀྱིས་བྱ་སྒྲོ་རླུང་
ཁྱེར་བཞིན་རང་དབང་མེད་པར་ཡད་ཡུད་ཕྱེད་ཕྱེད་དུ་འཁྱམས་ཤིང་
སྡུག་བསྔལ་གྱི་ཚོར་བ་གཞན་ལས་རགས་པ་མང་པོ་འབྱུང་། གཞན་
ཡང་དེ་ཚེ་མ་ངེས་པའི་རྟགས་དྲུག་འཆར་ཏེ། གནས་ལ་ངེས་པ་མེད་
པར་ཡུད་ཙམ་རེ་ལ་འཕོ་འགྱུར་བྱེད་ཅིང་། ཁང་སྟོང་བྲག་ཕུག་གྲོག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང༌། །
པོ་ཕུག་རྡུག་ལ་སོགས་ངེས་མེད་དུ་སྡོད་པར་སྣང་བ་དང༌། རྟེན་ས་
ངེས་མེད་ཟམ་རྡུར་ངལ་སྟེགས་མཆོད་རྟེན་རྩ་བརྒྱད་སོགས་ལ་
བརྟེན་པ་དང༌། སྤྱོད་པ་ངེས་མེད་སྐད་ཅིག་རེ་ལ་སྣ་ཚོགས་བྱེད་པ།
ཁ་ཟས་ངེས་མེད་རིགས་དྲུག་གི་ཟས་བཟང་ངན་སྣ་ཚོགས་མཐོང་
ཡང་མ་བསྔོས་ན་མི་ཐོབ། གྲོགས་ངེས་མེད་ལྷ་དང་འདྲེ་སྲིན་བར་
དོའི་འགྲོ་བ་སྣ་ཚོགས་དང་ཡུད་རེ་འཕྲད་ཀྱང་འགྲོགས། སྣང་ཚུལ་
ངེས་མེད་ཡིད་ཀྱི་འཆར་སྒོ་བདེ་སྡུག་རྣམ་པ་སྣ་ཚོགས་སྐད་ཅིག་ལ་
འགྱུར་ལྡོག་བྱེད་ཅིང་འཇིགས་སྐྲག་འཁྲུལ་སྣང་ལ་མི་འབྱུང་བའི་སྣ་
མེད་པ་མང་པོ་འཆར་བར་འགྱུར་རོ། །གཞན་ཡང་། འཇིགས་པའི་
སྒྲ་བཞི་ཞེས་བྱ་བ་ས་རླུང་ལོག་པའི་རྐྱེན་གྱིས་རི་ཉིལ་བའམ་ཁང་པ་
ཇིབ་པའི་འོག་ཏུ་ཚུད་པའི་སྣང་བ་དང༌། ཆུ་རླུང་ལོག་པས་ཆུ་ཆེན་
པོའི་ཀླུང་དུ་ཁྱེར་བའམ་མཚོ་ཆེན་དུ་འབྱིང་བའི་ཉམས་སྣང་དང༌།
མེ་རླུང་ལོག་པས་ནགས་ཚལ་ལམ་ཁང་ཁྱིམ་ཚིག་པའི་དཀྱིལ་དུ་
བསྲེག་པའི་སྣང་བ་དང༌། རླུང་གི་རླུང་ལོག་པས་རླུང་འཚུབས་ཆེན་
པོས་ཁྱེར་ བའི་ སྣང་ བ་ སོགས་འབྱུང་ཞིང༌། ཉོན་མོངས་པ་དུག་
གསུམ་ གྱི་བག་ཆགས་ ཀྱི་རང་གཟུགས་ ལས་ གཡང་ ས་ཆེན་པོ་
2]



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དཀར་དམར་ནག་གསུམ་དུ་ལྷུང་བར་སྣང་བའི་སྡུག་བསྔལ་དང༌།
ཆར་ལྷགས་ཀྱིས་གདུངས་བ་དང༌། རྣག་ཁྲག་གི་སེར་བ་འབབ་པ་
དང༌། ཤ་ཟ་སྲིན་པོ་གཅན་གཟན་འཇིགས་རུང་མང་པོས་དེད་པའི་
སྣང་བ་དང༌། ཁྱད་པར་དུ་ཉ་བ་རྔོན་པ་ཤན་པ་སོགས་ཚེ་འདིར་
སྡིག་ཅན་གྱི་ལས་གང་དང་གང་ལ་བསགས་པ་དེ་དང་དེ་དག་མང་
པོས་ཚུར་བརྡེགས་བརྡུངས་གསོད་གཅོད་ཀྱི་འཁྲུལ་སྣང་ཤས་ཆེར་
འབྱུང་ལ་མདོར་ན་བདུན་ཕྲག་གཅིག་ནས་ཞེ་དགུའི་བར་རམ། ལ་
ལ་ དག་ལོ་ ཟླ་འགའི་བར་དུ་ སྲིད་པ་བར་དོའི་ སྡུག་བསྔལ་མྱོང་
བའང་ཡོད་པ་དང་། ཕལ་ཆེར་ནི་བདུན་ཞག་མ་ཚང་གི་རིང་ལ་སྡོད་
པ་ཤས་ཆེ་ཞིང་། ཞག་བདུན་བདུན་ལ་འཆི་ཐེབས་རེ་བྱེད་པའི་སྣང་
བ་དང་ཟུག་རྔུའི་ཚོར་བ་ཉམས་སུ་མྱོང་། ལ་ལར་བར་དོ་འདིར་ཡུན་
ཅི་ཙམ་གནས་པའི་ཕྱེད་ཚུན་ཆད་ད་ལྟའི་ལུས་དང་སྐྱེ་བ་འདི་ཉིད་ཀྱི་
བག་ཆགས་བྱེད་ཅིང་། ཕྱེད་ཕན་ཆད་ནས་སྐྱེ་བ་རྗེས་མ་དེའི་སྣང་བ་
ཤས་ཆེར་འགྱུར་བའོ། །དེ་ནས་ཕྱེད་མཚམས་དེ་ཤེད་དུ་ གཤིན་
ཡུལ་སྐྱ་ མོའི་ གླིང་ དུ་ གཤིན་ རྗེ་ ཆོས་ རྒྱལ་ འཁོར་ ལས་ མཁན་
འཇིགས་རུང་མང་པོས་བསྐོར་བའི་མདུན་དུ་སླེབས་ནས་ལྷན་ཅིག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
སྐྱེས་པའི་ལྷས་དགེ་བ་བྱས་ཚད་ཐམས་ཅད་བསོགས་ནས། རྡེའུ་
དཀར་པོ་བགྲང་དུ་འོང་ངོ༌། །མཉམ་པོར་འོང་བའི་འདྲེས་སྡིག་པ་
བྱས་ ཚད་ཐམས་ཅད་བསོགས་ནས། རྡེའུ་ནག་ པོ་བགྲང་དུ་འོང་
ངོ༌། །དེའི་དུས་སུ་ཤིན་ཏུ་བྱེད་པ་དང༌། སྔངས་པ་དང༌། སྐྲག་པ་
དང༌། འདར་བར་བྱས་ནས་ངས་སྡིག་པ་མ་བྱས། ཟེར་ནས་རྫུན་
སྨྲས་ཀྱང༌། དེར་གཤིན་རྗེ་ན་རེ། ངས་ལས་ཀྱི་མེ་ལོང་ལ་དྲིའོ་ཟེར་
ནས་ལས་ཀྱི་མེ་ལོང་ལ་བལྟས་པས། དགེ་སྡིག་ཐམས་ཅད་མེ་ལོང་
ནང་དུ་བཀྲ་བས། གསལ་ལམ་བཀྲ་ལམ་གྱིས་བྱུང་བས། རྫུན་བྱས་
ཀྱང་མ་ཕན་པས། གཤིན་རྗེས་སྐེ་ལ་ཐག་པ་བཏགས་ཏེ་ཁྲིད་ནས།
སྐེ་འབྲེག །སྙིང་འདོན། རྒྱུ་མ་ཕྱུངས། ཀླད་པ་ལྡག །ཁྲག་འཐུང་།
ཤ་ཟ། རུས་ པ་ མུར་ ཡང་ འཆིར་ མི་བཏུབ་ པས། ལུས་ དུམ་བུར་
གཏུབ་ཀྱང༌། ཡང་སོས་ནས་འོང་ངོ༌། །ཡང་ཡང་གཏུབ་པས། སྡུག་
བསྔལ་དྲག་པོ་མྱོང་བའི་སྣང་བའང་འབྱུང་བར་གསུངས་སོ། །དེ་
ནས་ཕྱེད་མཚམས་ཕན་ཆད་ནས་བཟུང་སྟེ་སྐྱེ་བ་རྗེས་མའི་སྣང་བ་
ཤར་པའི་སྐབས་སུ། ལས་རླུང་དང་དུག་ལྔའི་འཁྲུལ་སྣང་གི་རང་
གདངས་ལས། རིགས་དྲུག་གང་དུ་སྐྱེ་བའི་སྔ་རྟགས་སུ་འོད་ལམ་
218



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དྲུག་འཆར་ཏེ། དེའང་ལས་ཀྱི་དབང་གིས་གང་དུ་སྐྱེ་བ་དེ་གཙོ་ཆེ་
བར་འཆར་ཏེ། ལྷར་སྐྱེ་ན་འོད་ལམ་དཀར་པོ་བཀྲག་མེད་དང༌། དེ་
བཞིན་དུ་ལྷ་མ་ཡིན་ལ་དམར་པོ་བཀྲག་མེད། མི་ལ་སྔོན་པོ་བཀྲག་
མེད། དུད་ འགྲོ་ ལ་ ལྗང་ གུ་ བཀྲག་མེད། ཡི་ དྭགས་ ལ་ སེར་ སྐྱ་
བཀྲག་མེད། དམྱལ་བ་ལ་ནག་པོར་སྣང་ཞིང༌། རང་གི་ལུས་མདོག་
ཀྱང་གང་དུ་སྐྱེ་བའི་འོད་མདོག་ཏུ་སྣང་ལ། ལྷ་མི་གཉིས་མགོ་གྱེན་
ལ་བསྟན་ནས་འགྲོ་བ་སྙམ་བྱེད། ལྷ་མིན་དང་བྱོལ་སོང་ ཕྲེད་ལ།
དམྱལ་བ་ཡི་དྭགས་ཐུར་དུ་བསྟན་ནས་འགྲོ་བ་སྙམ་བྱེད་དོ། །དེ་ལྟ་
བུའི་སྡུག་བསྔལ་གྱི་ཟུག་རྔུ་ཉམ་ང་ལ་འཇིགས་སུ་རུང་བ་ཟོ་ཆུའི་
འཁྱུད་མོ་ལྟ་བུར་དཔག་ཏུ་མེད་པ་མྱོང་བའི་སྐབས་དེ་དག་གིས། སྔ་
ཕྱི་གང་རུང་ཞིག་ཏུ་བསམ་བློ་ཞིག་བཏང་བས། ཨ་ཝ་ང་ཤི་བ་ཡིན་
པར་འདུག་པས་ཇི་ལྟར་བྱ་སྙམ་ནས་སྙིང་གྲང་ལྷང་གིས་འགྲོ། སྡུག་
བསྔལ་དྲག་པོ་ཉ་བྱེ་ཚན་ལ་བསྒྲེས་པ་ལྟ་བུར་འབྱུང་བའི་ཚེ་བླ་མ་
དྲན་ནས། དེའི་གདམས་པ་དྲན་པས་ རབ་ ཀྱིས་བདེན་མེད་འོད་
གསལ་གྱི་ངང་དུ་གྲོལ་བར་གསུངས་པ་དང༌། འབྲིང་གིས་སྒྱུ་མ་ལྟ་
བུའི་བསྐྱེད་རྫོགས་ལ་གནས་པས་གྲོལ་བར་གསུངས་ཀྱང་། ཤིན་ཏུ་
༡19



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
དཀའ་བས་སྔར་གྱི་ལས་བཟང་གི་འཕྲོ་མཐུད་པ་ཙམ་དུ་གསུངས་
སོ། །ཐ་མ་ཞིང་དག་པ་ཡིད་ལ་བྱ་བ་དང༌། སྐྱབས་འགྲོས་བཟློག་
པར་གསུངས་ཀྱང་། མངལ་གནས་ངན་པ་བཟློག་པ་ལ་དགོངས་པ་
ཡིན་པས། བར་དོའི་སྣང་བ་གང་ཤར་ལ་རང་སྣང་འཁྲུལ་པར་ངོས་
བཟུང་ནས། གདམས་པའི་གནས་དྲན་པར་བྱས་ཏེ། མངལ་གནས་
ངན་ པ་ སྤངས་ ནས་ བཟང་ པོ་ འདམས་ ནས་ འཇུག་ གོ། །ཞེས་
གསུངས་པས་བར་དོར་སྡོད་པའི་ཚེ་ཚད་རྫོགས་ནས། ཕྱི་མའི་ལུས་
ལེན་དུ་ཉེ་བའི་ཚེ། སྐྱེ་བ་སྔ་མའི་ལུས་དེ་མི་གསལ་དུ་འགྲོ་ཞིང་། ཕྱི་
མའི་ལུས་དེ་ཇེ་གསལ་དུ་འགྲོ་བས། དེ་ལ་སྐྱོ་ནས་ངས་ལུས་ཤིག་
ཐོབ་ན་ཅི་མ་རུང་སྙམ་ནས་ཐམས་ཅད་དུ་སྐྱེ་གནས་ཀྱི་ལུས་ཚོལ་དུ་
འགྲོ་བའི་སྣང་བས། གར་ཡིན་ཡིན་ལ་བྱ་སྒྲོ་རླུང་གིས་ཁྱེར་བ་ལྟར་
ཕྱད་ཕྱོད་ལང་ལིང་དུ་ཕྱིན་པས། རིགས་དྲུག་གང་དུ་སྐྱེ་བའི་ལས་
ཡོད་པ་དེ་དང་དེའི་སྣང་བ་སོ་སོར་འཆར་ཏེ། མའི་མངལ་དུ་ལས་
རླུང་གིས་འཕངས་པ་ལྷའི་སྐྱེ་གནས་སམ་མངལ་དུ་ཚུད་ན། གཞལ་
ཡས་ཁང་ངམ་མེ་ཏོག་གི་ཚལ་ལམ། ལྷ་ཁང་ཡང་ཐོག་གམ། ཁང་
བུ་བརྩེགས་པ་རྣམས་སུ་འགྲོ་བའི་སྣང་བ་འབྱུང༌། ལྷ་མ་ཡིན་ལ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།།
འགལ་མེའི་འཁོར་ལོའི་ དབུས་ སམ། དམག་ འཁྲུགས་ ཀྱི་དཀྱིལ་
ལམ། ནགས་ཚལ་ཉམས་དགའ་བ་དང༌། ཆར་འབབ་པའི་ནང་དུ་
འདུག་སྙམ་བྱེད། བྱོལ་སོང་ལ་བྲག་ཕུག་གམ་ས་ཕུག་གམ། སྤྱིལ་
པོའམ་ན་བུན་གྱི་ནང་ན་འདུག་སྙམ་བྱེད། ཡི་དྭགས་ལ་སྡོང་དུམ་
མམ། ནགས་ཁྲོད་ཁྲོད་དམ། རེ་ཕྱར། འདམ་རྫབ། ཕྱི་ས། གྲོག་པོ་
ཕུག་རྡུགས་རྣམས་སུ་འདུག་སྙམ་བྱེད། དམྱལ་བ་ལ་ས་དོང་ནག་
པོར་དབང་མེད་དུ་ཁྲིད་པའམ། ལྕགས་ཀྱི་གྲོང་ཁྱེར་ལྟ་བུར་འགྲོ་
བའི་སྣང་བ་དང༌། མུན་ནག་ཆར་འཐིབས་དང་མུན་ནག་གི་གླིང༌།
ཁང་པ་ནག་པོའམ་དམར་པོ། ལམ་ནག་པོ་རྣམས་སུ་འགྲོ་བ་དང་
འདུག་པའི་སྣང་བ་འབྱུང་ལ། འགའ་ཞིག་ནི་གླུ་དབྱངས་དང་རྩེད་
འཇོ་དང་གྲོགས་མཛའ་བོས་འབོད་པའི་སྣང་བ་ལ་ཞེན་ནས་ཕྱིན་
པས་དམྱལ་བར་སྐྱེ་བའང་བཤད་དོ། །གཞན་ཡང་བརྫུས་སྐྱེས་སམ།
དྲོད་གཤེར་སྐྱེས་སོགས་སུ་སྐྱེ་བའི་རིགས་རྣམས་ཀྱང་། གནས་གང་
ཡིན་དེ་ཉིད་ལ་ཆགས་སྡང་གི་རྣམ་རྟོག་གང་རུང་ཞིག་གིས་རྐྱེན་
བྱས་ནས་འཇུག་པར་འགྱུར་བས། དེ་རྣམས་གང་དང་གང་གི་སྣང་
བ་ཤར་ ཡང་ ཆགས་ སྡང་ གི་ འཛིན་ པ་ མི་ ཞུགས་ པར་ བྱའོ། །མི་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
རྣམས་ལ་ནི་སོ་སོར་སྣང་ཚུལ་ཐ་དད་དེ། ངང་པ་ཕོ་མོས་བརྒྱན་པའི་
མཚོ་མཐོང་ན་ཤར་གྱི་ལུས་འཕགས་གླིང་དུ་སྐྱེ་བར་འགྱུར་བ་དང༌།
རྟ་ཕོ་མོ་རྒྱུ་བའི་མཚོ་ལས་བྱང་སྒྲ་མི་སྙན་དང༌། བ་ལང་གིས་བརྒྱན་
པའི་མཚོ་ལས་ནུབ་བ་ལང་སྤྱོད་དང༌། འཛམ་བུའི་གླིང་འདིར་ཡང༌། །
ན་བུན་ལྟ་བུའི་གསེབ་ཏུ་འགྲོ་བ་སྙམ་བྱེད་ན། མི་ཁོམ་པའི་གནས་
སོགས་དང༌། རབ་ཏུ་གྲང་ སྙམ་བྱེད་ན་མི་ལུས་ཙམ་པོ་བར་སྐྱེ།
ནམ་རྨུགས་པའི་དཀྱིལ་ན་འདུག་སྙམ་ན་མི་ལུས་གཙང་མར་སྐྱེ་སྟེ།
དེ་རྣམས་ཀྱང་ཆོས་མི་དར་བའི་གླིང་ཡིན་པས། སྐྱེ་གནས་ངན་པའི་
ཡུལ་རྐྱེན་དེ་རྣམས་གང་མཐོང་ཡང་ངོ་ཤེས་པར་བྱས་ནས། ཆགས་
སྡང་དང་མིག་སེར་སྤངས་སྟེ་རབ་རྫོགས་རིམ་ལྟ་བའི་ངང་ལ་མཉམ་
པར་བཞག་པ་ནི། འཇུག་བྱེད་ཀྱི་མཁན་པོ་དགག་པ་ཞེས་བྱ་སྟེ་
མངལ་སྒོ་དགག་ པའི་ ཐབས་མཆོག་ཏུ་གསུངས་སོ། །དེ་ཙམ་མི་
ནུས་ནའང་གོང་ལྟར་ཕ་མ་སོགས་ཡུལ་རྐྱེན་གང་མཐོང་ཡང༌། དེ་
དག་ཡི་དམ་ཡབ་ཡུམ་དུ་བསྒོམས་ནས་ཆགས་སྡང་དང་མིག་སེར་
སྤངས་བ་ནི། འཇུག་ཡུལ་གྱི་སྐྱེ་སྒོ་དགག་པ་ཞེས་བྱའོ། །དེ་ལྟར་སྐྱེ་
གནས་ངན་པ་སྤངས་ནས་བཟང་པོ་འདམས་པར་བྱ་བ་ནི། ཁང་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
བཟང་དང་གྲོང་ཁྱེར་དང་སྐྱེ་བོ་མང་པོའི་ཁྲོད་དུ་ཕྱིན་པའི་སྣང་བ་
བྱུང་ན་ཆོས་དར་བའི་གླིང་ཡིན་པས། དེར་སྐྱེས་ན་མི་ལུས་རིན་པོ་
ཆེ་ཐོབ་པར་འགྱུར་བས་འཇུག་པར་བྱ་སྟེ། དེར་ཕྱིན་དུས་ཕོ་མོ་
འཁྲིགས་པ་སྤྱོད་པའི་སྣང་བ་ཤར་ཚེ། བླ་མ་རྡོ་རྗེ་སེམས་དཔའ་
ཡབ་ཡུམ་བསྐྱེད་དེ། མའི་མངལ་པད་མ་ཉི་ཟླའི་དབུས་སུ་ཧཱུྃ་བསམ་
ལ། རྣམ་ཤེས་འཇུག་དུས་སྐྱེ་བ་བླང་བའི་རྟེན་འདི་ལ་ཐར་པའི་བྱང་
ཆུབ་འཐོབ་པར་ཤོག་ཅིག་སྙམ་དུ་འདུན་པ་བཏང་སྟེ། རང་ཡང་རྡོ་
རྗེ་སེམས་དཔར་མོས་ནས་ཧཱུཾ་དང་དབྱེར་མེད་དུ་འདྲེས་པར་བསམ་
ནས་ཞུགས་པས། ཕ་མ་དད་པ་ཅན་གྱི་བུ་ཆུང་དུ་སྐྱེས་ནས་ཆོས་དང་
འཕྲད་དེ། ཤེས་རབ་དང་བརྩོན་འགྲུས་དང་སྦྱངས་པའི་འཕྲོ་ཅན་དུ་
སྐྱེས་ནས། སྙིང་པོའི་གདམས་པ་འདི་དང་ལོ་བཅོ་ལྔའམ། ཉི་ཤུ་རྩ་
ལྔ་ཕན་ཆད་ལ་མཇལ་ནས་ཉམས་སུ་བླངས་པས་ཚེ་དེ་ཉིད་དམ་
བར་ དོར་ ངེས་ པར་ གྲོལ་ བར་ གསུངས་ སོ། །ཡང་ ངོ་སྤྲོད་ ཀྱི་ སྒོ་
མཐོང་ཡང་དེ་ལྟར་བསྒོམ་མི་ཤེས་པའི་རིགས་ཐ་མའི་ཡང་ཐ་དུད་
འགྲོ་ལྟ་བུ་དང༌། ཤེས་ཀྱང་གོམས་འདྲིས་ཆུང་བ་རྣམས་ནི། བར་
དོའི་ འཇིགས་ སྐྲག་ གིས་ དབང་ མེད་ དུ་ དེད་ ཅིང་གོང་དུ་བཤད་
223



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
པའི་སྐྱེ་གནས་ངན་པ་དེ་དག་ལ་འབྲོས་ཁུང་ལྟ་བུར་ཞུགས་དགོས་
པ་བྱུང་ཚེ། བླ་མ་དང་དཀོན་མཆོག་གི་མཚན་ནས་བཟུང་སྟེ། ར་
མདའ་སྦྲན་ཞིང་སྐྱབས་འགྲོ་བྱས་པས། དེ་དག་གིས་ཐུགས་རྗེས་མི་
བསླུ་ངེས་པས་གནས་ངན་ལེན་དང་འཇིགས་སྐྲག་ལས་གྲོལ་ཏེ། སྐྱེ་
བ་གཞན་གྱིས་བར་མ་ཆོད་པར་དལ་འབྱོར་ཆོས་ལྡན་གྱི་རིགས་སུ་
སྐྱེས་ནས། བླ་མ་དགེ་བའི་བཤེས་གཉེན་ཡང་དག་པ་དང་མཇལ་ཏེ།
གདམས་པ་ཟབ་མོའི་ངོ་སྤྲོད་ཐོབ་ནས་རིང་པོར་མི་ཐོགས་པར་བྱང་
ཆུབ་ཐོབ་པར་འགྱུར་ཏེ། དེའང་ཚེ་འདིར་དམ་ཚིག་མ་ཉམས་པ་ནི་
གནད་ཀྱི་དམ་པར་གསུངས་སོ། །དེའང་གདམས་པའི་གནད་རྣམས་
ལ་ད་ལྟ་ནས་གོམས་ཤིང་འདྲིས་ན་བར་དོར་གྲོལ་ངེས་ཏེ། ཨུ་རྒྱན་
རིན་པོ་ཆེ་ཉིད་ཀྱི་ཞལ་ནས། དེ་ལ་བར་དོའི་སྐབས་སུ་སྐད་ཅིག་མ་
ལ་ངོས་ཟིན་ཙམ་གྱི་བརྟན་པ་ཐོབ་པའི་རྒྱུ་མཚན་ཅི་ཡིན་སྙམ་ན།
ད་ལྟ་ནི་སེམས་རིག་ལས་རླུང་གི་རྒྱུར་འཐུམས་ཤིང་ལས་རླུང་རྡོས་
བཅས་ཤ་ཁྲག་གི་རྒྱར་འཐུམས་པས་རང་དབང་མ་ཐོབ་ལ་ལུས་
འདི་བེམ་རིག་ བྲལ་ནས་ཕྱི་མའི་ལུས་རྒྱར་མ་འཐུམས་པའི་བར་
དེར་རླུང་སེམས་ཆོ་འཕྲུལ་དང་བཅས་པ་ལ་དངོས་ཅན་གྱི་རྟེན་མེད་
224



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
ཅིང༌། དེ་ལ་གདོས་བཅས་ཀྱི་རྟེན་མེད་ཚེ་རང་དབང་བསྒྱུར་སླ་སྟེ་
ངོས་ཟིན། ངོས་ཟིན་ཙམ་དེས་བརྟན་པ་ཐོབ་ནུས་པ་ནི། དཔེར་ན་
བསྐལ་པའི་བར་གྱི་མུན་ནག་ལ་སྒྲོན་མེ་སླེབས་ན་སྐད་ཅིག་ལ་
བསལ་བ་ལྟར་འགྱུར་བའོ། །བར་དོ་ད་ལྟ་ངོ་སྤྱད་པའི་དུས་ལྟར་
ཟིན་ན་འཚས་རྒྱ་བ་ལ་ཐེ་ཚོམ་མེད་དོ། །དེས་ན་ད་ལྟ་ནས་གོམས་
འདྲིས་སུ་བྱའོ། །ཞེས་གསུངས་པ་ལྟར། བསྐྱེད་རྫོགས་དང་བླ་མར་
མོས་གུས་དང༌། འཕོ་བའི་མན་ངག་དང༌། བར་དོའི་ངོ་སྤྲོད་རྣམས་
དང༌། གཞན་ཡང་བཏགས་གྲོལ། ཆོས་སྤྱོད་བག་ཆགས་རང་གྲོལ་
བར་ དོའི་ རྩ་ ཚིག་ བར་དོའི་སྨོན་ལམ་ འཇིགས་ སྐྱོབས། བར་དོ་
འཕྲང་སྒྲོལ་སོགས་དང༌། ཐ་ནའང་སྐྱབས་འགྲོ་མི་ཤེས་མཁན་སུ་
ཡོད་པས། གདམས་པ་དེ་རྣམས་ལ་ད་ལྟ་ནས་གོམས་འདྲིས་བྱ་བ་
ནི་གལ་པོ་ཆེ་གནད་ཀྱི་མན་ངག་གོ། །ཆོས་འདིའི་སྒོ་མཐོང་ཡང་
ཡིད་མ་ཆེས་པས་ཉམས་སུ་མ་བླང་པ་དང་། ཡིད་ཆེས་ཀྱང་ཉམས་
སུ་བླང་ལོང་སྐད་ཅིག་ཀྱང་མེད་པར་ཚེ་འདིའི་གཡེངས་པ་དག་ནི་
སྲིད་པ་གཞན་དུ་བརྒྱུད་པར་ཟངས་ཡིག་ཅན་ནས་བཤད་དོ། །དེ་
དག་ནི་ཐ་མའི་གྲོལ་ཚུལ་ཏེ། ལམ་ཉམས་སུ་ལེན་ཚུལ་གྱི་རིམ་པ་
225



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྒྱས་པ་བསྟན་ཟིན་ཏོ། །
དེའང་ཁྲིད་སངས་རྒྱས་ལག་འཆང་ཞེས་པ་ནི། རང་ལ་ཡེ་ནས་
ཡོད་པའི་སངས་རྒྱས། ལག་ཁྲིད་དང་པོ་སྤྱོད་ཟབ་མོས་ལག་འཆང་
དུ་གཏད་པ་ནི། དཔེར་ན་ཚོང་དཔོན་འཆི་བའི་ནོར་བུ་བུའི་ལག་ཏུ་
གཏད་པ་ཇི་ལྟ་བ་བཞིན་ནོ། །དེ་ལྟར་ཡང་གནམ་ཆོས་རྡོ་རྗེའི་ཚིག་
རྐང་ལས། ཆེར་ སྤོ་འདོད་ན་རྫོགས་ཆེན་གཞན་ དང་ འདི་མཐུན་
ནོ། །ཞེས་བྱུང་བས། གཙོར་རཏྣའི་གཏེར་ཁ་ཀློང་གསལ་སྙིང་ཐིག་
དང༌། གཞན་ཡང་བླ་མ་དགོངས་འདུས་སོགས་རྒྱུད་ལུང་མན་ངག་
དུ་མས་ཁ་བསྐངས་ནས་འགྲེལ་པའམ་རྒྱབ་ཆོས་སུ་སྦྱར་བའོ། །
དེའང་སྙན་བརྒྱུད་ཟབ་མོའི་ཁྲིད་འདི་ལ་དམ་ཚིག་བསྲུང་བ་གལ་ཆེ་
བས་ས་མ་ཡ། སྐུ་གསུང་ཐུགས་ཀྱི་རྒྱ་ཡོད་པས་རྒྱ་རྒྱ་རྒྱ༔ སྣོད་མིན་
ལ་གསང་བས་ཁ་ཐམ་གུ་ཧྱ། གནམ་གཏེར་རམ་ཐུགས་གཏེར་ཡིན་
རྟགས། ༢༣༡༡ གཏེར་རྫིའམ་རྒྱ་ཡིག་དང་བཅས་པའོ། །
༈ དེ་ལྟར་གནམ་ཆོས་ཐུགས་གཏེར་སྙན་བརྒྱུད་ལས། །ཐོད་
རྒལ་ ཟབ་ ཁྲིད་ སངས་ རྒྱས་ ལག་ འཆང་ གི། །སྤྱི་ དོན་ ཡང་ ཟབ་
གདམས་པས་གནད་བཀྲོལ་ནས། །མ་ནོར་ལམ་བཟང་འཆུག་མེད་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
གཏན་ ལ་ ཕབ། །ཚུལ་ འདི་ མཆོག་ གསང་ རྫོགས་ པ་ ཆེན་ པོའི་
གནས། །གསལ་བའི་མིག་ཕྱེས་དོན་གྱི་བཅུད་ཕྱུངས་ཏེ། །མངོན་
སུམ་ཡེ་ཤེས་སྣང་བའི་སྒོ་ཕྱེས་ནས། །དག་པའི་ཞིང་ཁམས་མངོན་
སུམ་སྣང་བྱེད་དོ། །ཟབ་རྒྱས་ཆོས་ཀྱི་སྙིང་པོ་ཉི་འོད་གདལ། །ཚིག་
དོན་རྣམ་བཀྲའི་ལུང་རིགས་ཟེར་སྟོང་འཕྲོ། །གསེབ་ལམ་མྱུར་ཟབ་
གྲོལ་གཞིའི་ཉིན་བྱེད་དེ། །ཟབ་ཅིང་རྒྱ་ཆེའི་དགོངས་དོན་གསལ་
བར་བྱས། །གསང་སྔགས་ཀུན་གྱི་གསང་ཆེན་སྙིང་གི་ཐིག །རྡོ་རྗེ་
སྙིང་པོའི་ཟབ་གནད་ཀུན་གྱི་བཅུད། །ངེས་དོན་མཐར་ཐུག་འོད་
གསལ་སྙིང་པོའི་དབྱིངས། །ཀུན་དང་མཐུན་ཅིང་ཀུན་ལས་ཆེས་
འཕགས་སོ། །ཆོས་འདི་ཞིང་ཁམས་བལྟ་བའི་མེ་ལོང་སྟེ། །འཁྲུལ་
སྣང་དབྱིངས་ནུབ་འོད་གསལ་སྣང་བ་རྒྱས། །རླུང་སེམས་རང་གྲོལ་
ཀ་ དག་ ཆོས་ སྐུའི་ ཞིང༌ ། །དབང་ རབ་ ཚེ་ གཅིག་ གྲོལ་ བའི་ ལམ་
མཆོག་གོ། །གང་འདི་ངེས་དོན་གནད་ཀྱི་གདམས་པ་སྟེ། །ཟབ་ཅིང་
རྟོགས་དཀའ་རྡོ་རྗེ་ཐེག་པའི་གནས། །ཀུན་གྱི་ཡུལ་མིན་གང་ཟག་
སྐལ་བ་ཅན། །འགའ་དང་འགའ་ལ་ཐར་གླིང་སྣང་བྱེད་དོ། །སྣོད་
ལྡན་རྗེས་འཇུག་སྐལ་བར་ལྡན་པ་རྣམས། །ཆོས་ཚུལ་ཡིད་བཞིན་
ཏ་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
གཏེར་འདིར་འཇུག་པར་བྱོས། །བརྒྱུད་པ་ཉེ་ཞིང་བྱིན་རླབས་སྤྲིན་
ཕུང་འཁྲིགས། །རང་ རིག་ ཆོས་སྐུ་འོད་གསལ་ ཉི་ཤར་འདྲ། །རྒྱ་
བོད་རིག་འཛིན་བརྒྱུད་རིམ་མ་ཉམས་ཤིང༌། །གདམས་ཁྲིད་ལག་
ལེན་མ་ནོར་མངོན་སུམ་པ། །འདི་དང་སུ་འཕྲད་འཁོར་བའི་འདམ་
མཚོ་བརྒལ། །ཐར་བ་འདོད་རྣམས་འདི་ལ་ནན་ཏན་མཛོད། །དེ་
ལྟར་འོད་གསལ་རྡོ་རྗེ་སྙིང་པོའི་དོན། །ཤིན་ཏུ་རྟོགས་དཀའི་གནས་
རྣམས་ བདེ་ བླག་ཏུ། ཀུན་ གྱིས་རྟོགས་ ཕྱིར་ ཚིག་ཉུང་ ཁ་ གསལ་
བ། །དོན་འདུས་ཁྱེར་བདེ་ལག་ཁྲིད་གསལ་བར་བྱས། །ཚུལ་འདིར་
འགལ་འཁྲུལ་ཉེས་ཆས་གོས་པ་རྣམས། །པད་འབྱུང་གཉིས་པ་མི་
འགྱུར་རྡོ་རྗེ་སོགས། །བླ་མ་ལྷ་དང་ཆོས་སྲུང་ཚོགས་ལ་བཤགས། །
གཏན་དང་ཡུན་གྱི་སྒྲིབ་མེད་དངོས་གྲུབ་སྩོལ། །ཤིན་ཏུ་རྨད་བྱུང་
ཡིད་བཞིན་རིན་ཆེན་གཏེར། །ཐུགས་གཏེར་སྙན་བརྒྱུད་སྙིང་པོའི་
མན་ངག་འདི། །མ་མགོན་གཟའ་དང་སྔགས་བདག་རྡོ་རྗེ་སོགས། །
ཁྱད་ པར་ གནོད་ སྦྱིན་ཤན་པ་དམར་ནག་ སོགས། །རྫོགས་ ཆེན་
བཀའ་ ཡི་ སྲུང་ མ་ཐམས་ ཅད་ ཀྱིས། །འཁོར་ མཐའི་ བར་ དུ་ མ་
གཡེལ་ དམ་ པར་སྲུངས། །དམ་ལྡན་སྐྱོང་ཞིང་དམ་མེད་ལོག་ལྟ་
228



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
ཅན། །བསྐྲད་གཟིར་མནན་དང་བཅིངས་པའི་ ཕྲིན་ལས་མཛོད། །
ས་མ་ཡ་རཀྵ། དེའང་ཆོས་འདིའི་སྣོད་དུ་མ་གྱུར་པ་རྣམས་ལ་ཤིན་
ཏུ་གསང་ནས་རང་ཉིད་གཅིག་པུས་ཉམས་སུ་བླང་བ་གཅེས་ཏེ། །
སློབ་དཔོན་པད་མས། ཉམས་སུ་མི་ལེན་དམ་མེད་དཔེ་སྲེད་ཅན། །
ཁ་གསགས་ཆོས་བརྒྱད་ཅན་གྱི་མི་དང་ནི། །སྐྱེ་བོ་རྣམས་ལ་མཚན་
ཙམ་ མི་ བསྒྲགས་ན། །གདམས་ པ་ གདབ་ པར་ བྱེད་ པ་ སྨོས་ ཅི་
འཚལ། །དེ་ཕྱིར་ཡང་དག་ཐུགས་ཀྱི་གཏེར་དུ་ཆོངས། །ཉམས་ལེན་
གཅིག་དྲིལ་དབེན་པའི་གནས་སུ་སྐྱོངས། །བྱར་མེད་བློ་བདེ་འདུན་
མའི་རྩེ་རྒྱལ་མཛོད། །འདི་འདྲ་བཞག་ནས་གཞན་ལ་བརྩོན་བྱེད་
པ། །མི་ཚེ་སྟོང་སྐྱེལ་བྱས་པ་དོན་མེད་ཡིན། །དེ་དོན་ཤེས་པས་འདི་
དོན་རྟོགས་པར་གྱིས། །ཡིད་དཔྱོད་འཛིན་པ་སོག་མའི་ཕོན་ཆིངས་
ལ། །ཁྱི་རྒན་རུས་པ་མུར་འདྲ་ཐང་རེ་ཆད། །ཕྱི་ཚིག་ཁ་ཆེམས་མ་
ཡེངས་ སེམས་ ལ་ ཆོངས། ཞེས་ ལེགས་ པར་ གསུངས་ པ་ བཞིན་
བྱའོ། །དེང་ནས་བདག་ཀྱང་སྐྱེ་ཞིང་སྐྱེ་བ་རུ། །མཚན་ལྡན་བླ་མ་
དམ་པ་མཉེས་བྱས་ནས། །རྡོ་རྗེ་སྙིང་པོའི་ཆོས་ཀྱི་མཛོད་ཐོས་ཏེ། །
བསྒྲུབ་པས་དུས་འདའ་རྒྱལ་བ་མཉེས་པར་ཤོག །འདི་བགྱིས་དགེ་
229



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་། །
བས་བདག་དང་འགྲོ་བ་ཀུན། །འོད་གསལ་རྡོ་རྗེ་སྙིང་པོའི་གྲུར་
ཞུགས་ ཏེ། །སྲིད་ གསུམ་ རྒྱ་ མཚོའི་ ཕ་ རོལ་ བརྒལ་ བྱས་ ནས། །
གསང་སྔགས་རྒྱུད་དོན་རྒྱ་མཚོའི་མཐར་སོན་ཤོག །ཇི་སྲིད་འཁོར་
བ་མ་སྟོང་བར་དག་ཏུ། །འོད་གསལ་སྙན་བརྒྱུད་བསྟན་པ་དར་བ་
དང༌། །བསྟན་པ་འཛིན་པའི་སྐྱེས་མཆོག་དམ་པ་རྣམས། །སྐུ་ཚེ་
བརྟན་ཞིང་འཕྲིན་ལས་རྒྱས་གྱུར་ཅིག །ཆོས་ཚུལ་འདི་ནི་སྲིད་པ་ཇི་
སྲིད་བར། །དེ་སྲིད་སྐྱེ་དགུ་ཀུན་གྱི་མིག་གྱུར་ཏེ། །ས་དང་ལམ་གྱི་
སྒྲིབ་ཚོགས་ཀུན་བྱང་ནས། །ཕྱམ་ཅིག་ལྷུན་གྲུབ་གདོད་མའི་སར་
ཕྱིན་ཤོག །ཅེས་པ་འདི་ཉིད་ཤིན་ཏུ་དཀོན་ལ་རྩིས་ཆེ་བ་བླ་མ་ཡི་
དམ་མཁའ་འགྲོས་བཀའ་རྒྱས་བཏབ་པ་སྟེ། གསང་བའི་ནང་ནས་
ཀྱང་མཆོག་ཏུ་གསང་བ། གསང་བ་དགུ་སྒྲིལ་དོན་གྱི་མཐར་ཐུག་
འདི་ནི། ཚུལ་དང་མི་ལྡན་ཞིང་ཉམས་ལེན་གྱི་དྲོད་རྟགས་མེད་པའི་
བླ་མས། དད་པ་དང་དམ་ཚིག་མེད་ཅིང་སྣོད་དང་མི་ལྡན་པའི་སློབ་
མ་ལ། དུས་མིན་སྐབས་མིན་གྱི་ཚེ། གཏོར་ཚོགས་དང་གསེར་གྱི་
མཎྜལ་མེད་པར་རླུང་གི་ཕྱོགས་ཙམ་ཡང་སྟེན་པར་མི་བྱའོ། །གལ་
ཏེ་བསྟེན་ན་བླ་མའི་བཀའ་རྒྱ། ཡི་དམ་གྱི་གསང་རྒྱ། ཊཱཀྐིའི་སྲོག་



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྒྱ་རྣམས་དང་འགལ་ཞིང་། གནས་སྐབས་སུ་ཚེ་འདིར་སྲོག་གི་བར་
ཆད་དུ་འགྱུར་ཞིང༌། མཐར་ཐུག་རྡོ་རྗེ་དམྱལ་བར་ལྟུང་བའི་ཕྱིར་
ཤིན་ཏུ་དམ་དམ་འཆང་བ་གལ་ཆེ་ཆེ། ཞེས་པ་འདི་ནི་རཏྣ་སྤྲུལ་སྐུ་
རིག་འཛིན་ཤེས་རབ་ཆོས་དབང་དང༌། བླ་མ་དབང་དྲག་རྡོ་རྗེ་དང༌།
གཅུང་པོ་པདྨ་ཡེ་ཤེས་དང༌། ཉེ་གནས་བཀྲ་ཤིས་ཚེ་བརྟན་སོགས་
ཀྱིས་ཡང་ཡང་བསྐུལ་བ་ལ་བརྟེན་ནས་གཏེར་སྟོན་ཆེན་པོ་རིག་
འཛིན་མི་འགྱུར་རྡོ་རྗེའི་ཞབས་ཀྱི་པདྨོ་དྲི་མ་མེད་པ་ལ་ཉེ་བར་རེག་
ཅིང་ཆོས་འདིའི་བདག་པོར་ལུང་བསྟན་པ་འབྲི་བན་ རིག་ འཛིན་
ཀུན་བཟང་ཤེས་རབ་ཅེས་པས་ལྷ་ རི་ལུང་བསྟན་པའི་གནས། མཆན། འོད་
གསལ་སྒང་གི་བསྒོམ་གྲྭ་ཆེན་མོར་སྟོན་གསུམ་འབྲས་ལྡན་གྱི་དུས་
སུ་རྨི་ལམ་དགེ་མཚན་དང་བཅས་ཡོངས་སུ་རྫོགས་པར་གྲུབ་པ་འདི་
ཉིད། སྐལ་ བ་ དང་ལྡན་པ་རྣམས་ ཀྱི་ལམ་མཆོག་དམ་ པར་ གྱུར་
ཅིང་། །ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་
དགེ་ཞིང་བཀྲ་ཤིས་པར་གྱུར་ཅིག །ཡི་གེ་པའང་བཀྲ་ཤིས་ཚེ་བརྟན་
ཏེ། བཀྲ་ཤིས་ དཔལ་ འབར་ འཛམ་ གླིང་ རྒྱན་ དུ་ ཤོག །སརྦ་མངྒ་
ལམ་སིདྡྷི་ཨ་ལ་ལ་ཧོ། དགེའོ། །དགེའོ། །དགེའོ། །



གནམ་ཆོས་རྫོགས་ཆེན་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་།
རྫོགས་ཆེན་སྙིང་ཐིག་འོད་གསལ་ལམ་ཟབ་ཁྲིད། །སྤར་གྱི་ཕྱི་
མོ་རྨུགས་སངས་ཐུབ་བསྟན་གླིང༌། །ལྷག་བསམ་རབ་དཀར་པདྨ་
རྣམ་ རྒྱལ་ གྱིས། །བསྒྲུབས་ པའི་ དགེ་ དེས་ འབྲེལ་ བཅས་ མཁའ་
མཉམ་ གྱི། །སེམས་ཅན་ ཇི་ སྙེད་གདོད་མའི་ གཞི་དབྱིངས་ སུ། །
མངོན་སུམ་གཞོན་ནུ་བུམ་སྐུར་འགྲུབ་གྱུར་ཅིག །སརྦ་མངྒ་ལཾ།།



༄༅། །རྫོགས་ཆེན་སྤར་བྱང་སྨོན་ཚིག།
༈ ༀ་སྭ་སྟི། །
སྡེ་གསུམ་ཀློང་དགུའི་མན་ངག་རྫོགས་པ་ཆེ། །
འབུམ་ཕྲག་དྲུག་བཅུའི་རྒྱུད་ཀྱི་དགོངས་དོན་མཆོག །
གཅིག་ཏུ་དྲིལ་བའི་ཐོད་རྒལ་ཟབ་ཁྲིད་ཀྱི། །
སངས་རྒྱས་ལག་འཆང་གདམས་པར་སྙིང་ནས་གུས། །
སྤྲུལ་བའི་གཏེར་ཆེན་མི་གྱུར་རྡོ་རྗེ་ཡི། །
གནམ་ཆོས་ཐུགས་གཏེར་སྙན་བརྒྱུད་ཡང་ཟབ་ཀྱི། །
གདམས་པའི་བཅུད་དྲིལ་མན་ངག་སྙིང་གི་ནོར། །
རིག་འཛིན་ཀུན་བཟང་ཤེས་རབ་ཞབས་ཀྱིས་བཀྲལ། །
ཤིན་ཏུ་རྟོགས་དཀའ་གསང་བའི་མན་ངག་ཀུན། །
བདེ་བླགས་ཚིག་ཉུང་ཁྱེར་བདེའི་ཕྱིར་དུ་བཀོད། །



སྤར་བྱང་སྨོན་ཚིག །
ཀུན་གྱི་ཡུལ་མིན་སྐལ་ལྡན་འགའ་ཡི་ཡུལ། །
སྣང་བཞིའི་མྱུར་ལམ་བགྲོད་པའི་ཐེམ་སྐས་ལགས། །
ཆོས་ཚུལ་ཟབ་མོའི་ཉི་མ་ནུབ་རིར་ཉེ། །
ཟབ་མོའི་མན་ངག་སྒོམ་པ་ཉིན་སྐར་ཙམ། །
བརྒྱུད་པའི་གསེར་ཐག་ཆད་ལ་ཉེ་བའི་དུས། །
གཅིག་ལས་དུ་མར་སྤེལ་བའི་འཕྲུལ་ལམ་བཀོད། །
ལྷག་བསམ་རྣམ་དག་བསྟན་ལ་དད་ཅིང་གུས། ། །
དར་ཐང་སྤྲུལ་སྐུ་ཨརྱ་སིདྡྷི་དང༌། །
འཁོར་སློབ་རྣམས་ལས་ཞབས་འདེགས་སྲི་ཞུ་གནང་། །
བཀའ་དྲིན་ཆེ་འོ་དོན་འབྲས་དགེ་ཕན་ཡོད། །
འདི་འདྲའི་གདམས་ཟབ་པར་བསྐྲུན་དགེ་བའི་མཐུས། །
སྔ་འགྱུར་སྒྲུབ་བརྒྱུད་བསྟན་པ་གོང་དུ་འཕེལ། །
སྐྱབས་རྗེ་གྲུབ་དབང་པད་ནོར་ཞབས་པད་བརྟན། །
བསྟན་པའི་འཕྲིན་ལས་ཕྱོགས་བརྒྱར་རྒྱས་གྱུར་ཅིག །



སྤར་བྱང་སྨོན་ཚིག་
དེ་ལྟར་སྔོན་རྩ་རྫོགས་གསུམ་སྦྱར་བཀོད་དགེས། ། །
སྔ་འགྱུར་དཔལ་ཡུལ་ཆོས་སྡེ་ཕྱོགས་ཀུན་གྱི། །
རང་ལུགས་མི་ཉམས་སྔོན་བྱོན་སྲོལ་བཟང་དར། །
སྣང་བཞི་མཐར་ཕྱིན་འགྲོ་དོན་ལྷུན་འགྲུབ་ཤོག །
ཅེས་རབ་བྱུང་བཅུ་བདུན་པའི་སྤྱི་ལོ་༢༠༠༧བོད་མེ་ཕག་ཟླ་ཚེས་དགེ་བར་དཔལ་ཡུལ་
དར་ཐང་སྤྲུལ་མིང་འཛིན་པ་ཨོ་རྒྱན་གར་དབང་ཉི་མ་ནས་སྨོན་ཚིག་ཏུ་བྲིས་པ་དགེ།



སྤྱི་ཁྱབ་གཙོ་འཛིན་པ། དར་ཐང་སྤྲུལ་སྐུ་ཨརྱ་སིདྡྷི།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
མདུན་ཤོག་འཆར་འགོད་པ། སྐལ་བཟང་རྡོ་རྗེ།
སྔ་འགྱུར་རྒྱལ་བ་དཔལ་ཡུལ་བའི་རི་ཆོས་གསུམ་གྱི་ཁྲིད་ཡིག
{ རྫོགས་ཆེན། }
གནམ་ཆོས་མི་འགྱུར་རྡོ་རྗེ་དང་ཀུན་བཟང་ཤེས་རབ་ཀྱིས་མཛད།
སི་ཁྲོན་དཔེ་སྐྲུན་ཚོགས་པ་དང་།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ། །
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༧ལོའི་ཟླ ༡ པོར་པར་གཞི་དང་པོ་བསྒྲིགས།
༢༠༠༧ལོའི་ཟླ ༡ པོར་པར་ཐེངས་དང་པོ་དཔར། །
པར་གྲངས། ༡ ༥༨༠༠
དཔེ་རྟགས། ISBN 978-7-5409-3390-6
དཔེ་རིན་སྒོར། (པོད༡-༣） ༦༠.༠༠



སྐྱབས་མགོན་མཆོག་སྤྲུལ་རིན་པོ་ཆེའི་གསེར་སྡོང་འཛམ་གླིང་རྒྱན་གཅིག



密宗寧瑪白玉達唐利桑布袋五明學叢
博智孕部丹尼瑞文集(上)(藏)
© 博智多部丹尼瑞文集(中)(藏)
博智多部丹尼瑞文集(下)(藏
白玉課誦(-)(藏、
戰節放生方法及
或瓶(一
6. 賢劫千佛畫像现見解脱積福資糧田
(
藏
,
大越大悲四臂觀世
堪布丹增無波文集(藏
極樂願文(藏)
難救五尊佛唐卡(藏,
佛說大乘經無量壽決定光明王如來陀羅尼經
(藏、 漢)
延春增福德 放生之道(戴
巧解佛理(上)(1
巧解佛道(中)
巧解鎖(下)



生達情利他条布繁五明學叢
O
SBN 978-7-5409-3390-A
9787540933906">
定价:上中下) 65.00元

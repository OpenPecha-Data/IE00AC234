༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD83965
2010346903
ImageGroup:
ISBN:
11KG15600
9787540933906 (set)
LCCN:
Title:
སྔ་འགྱུར་རྒྱལ་བ་དཔལ་ཡུལ་བའི་རི་ཆོས་གསུམ་གྱི་ཁྲིད་ཡིག
snga 'gyur rgyal ba dpal yul ba'i ri chos gsum gyi khrid yig
Author:
མི་འགྱུར་རྡོ་རྗེ་
Descriptor:
Original Publication:
Place:
Publisher:
mi 'gyur rdo rje
n/a
snga 'gyur dpal yul dar thang gzhan phan Inga rig saM b+ho Ta'i dpe tshogs/;13-15
khren tu'u/
si khron dpe skrun tshogs pa/ si khron mi rigs dpe skrun khang/
2007
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 10/2013



སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་ཊའི་དཔེ་ཚོགས།
–
རོ
༑ དཔལ་ཡུལ་དར་ཐང་།
༄༅། །སྔ་འགྱུར་རྒྱལ་བ་དཔལ་ཡུལ་བའི་རི་ཆོས་
གསུམ་གྱི་ཁྲིད་ཡིག་བཞུགས།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང༌།



[IE|e
༄༅། །སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་ཊའི་དཔེ་ཚོག
༡ བོད་སྤྲུལ་མདོ་སྔགས་བསྟན་པའི་ཉི་མའི་གསུང་འབུམ་པོད་དང་པོ།
6 བོད་སྤྲུལ་མདོ་སྔགས་བསྟན་པའི་ཉི་མའི་གསུང་འབུམ་པོད་གཉིས་པ།
9 བོད་སྤྲུལ་མདོ་སྔགས་བསྟན་པའི་ཉི་མའི་གསུང་འབུམ་པོད་གསུམ་པ།
༄༅ དཔལ་ཡུལ་ཞལ་འདོན་ཕྱོགས་བསྒྲིགས་སྐད་གཉིས་ཤན་སྦྱར་པོད་དང་པོ། |ད།
ཚེ་ཐར་སྲོག་བླུ་གཏོང་ཐབས་འཆི་མེད་བདུད་རྩིའི་བུམ་བཟང་སྐད་གཉིས་ཤན་སྦྱར་པོད་དང་པོ།
© བསྐལ་བཟང་སངས་རྒྱས་སྟོང་སྐུའི་ཞལ་ཐང་མཐོང་གྲོལ་བསོད་ནམས་བསགས་པའི་ཞིང་ས།
© ཐུགས་རྗེ་ཆེན་པོ་ཕྱག་བཞི་པའི་སྒྲུབ་ཐབས་སྐད་གཉིས་ཤན་སྦྱར། 1/1
༨ མཁན་བསྟན་འཛིན་བཟང་པོའི་གསུང་འབུམ་ཐུབ་བསྟན་གསལ་བའི་ཉིན་བྱེད། །
© མཁས་གྲུབ་རཱ་ག་ཨ་སྱས་མཛད་པའི་རྣམ་དག་བདེ་ཆེན་ཞིང་གི་སྨོན་ལམ་བཞུགས་སོ། །
འཇིགས་པ་ཀུན་ལས་སྐྱོབས་པའི་ལྷ་མཆོག་ལྔའི་ཞལ་ཐང་དང་གསོལ་འདེབས་མཐོང་གྲོལ་བྱིན་རླབས་
ཐུགས་རྗེའི་འོད་སྣང་བཞུགས། །
༄༅ འཕགས་པ་ཚེ་དང་ཡེ་ཤེས་དཔག་ཏུ་མེད་པ་ཞེས་བྱ་བ་ཐེག་པ་ཆེན་པོའི་མདོ་བཞུགས་སོ། །
སྲོག་བསླུ་བྱ་ཚུལ་ཚེ་དཔལ་རྒྱས་བྱེད་ཅེས་བྱ་བ་བཞུགས་སོ། །
© གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིད་འབྲིང་བོ་བཞུགས་སོ། །
ཚ གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མོའི་སྐོར་ལས་གཏུམ་མོའི་ཁྲིད་བདེ་དྲོད་རང་
འབར་བཞུགས་སོ།
@ གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་ཟབ་མོ་ལས། རྫོགས་པ་ཆེན་པོ་མངོན་སུམ་སྙིང་ཐིག་
གི་གདམས་པ་ཐོད་རྒལ་འོད་གསལ་གྱི་ཟབ་ཁྲིད་སངས་རྒྱས་ལག་འཆང་ཞེས་བྱ་བཞུགས་སོ། །
1:| | |
It
-
༢



-



༄༅། །གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་
འགྲོའི་ཁྲིད་ཡིད་འབྲིང་པོ་བཞུགས་སོ། །
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP) 数据
可解佛道:父子略玛乔美等著,一成都:四川民族出版社,
2007.1
| ISBN 978-7-5479-339006
| | 巧, 11. , TIL 佛教一哲学思想研究一藏语
IV. 894
中国版本图书馆CIP数据核字(2007) 第013678号
巧解佛道(上)
美菊多吉和格桑西绕著
出版人:罗勇
策划:阿亚斯德
责任编辑:扎西白玛次成
封面设计:格桑多吉
技术设计:扎西 白玛次成
出版发行:四川出版集团四川民族出版社
地址:成都市三洞桥路12号
印刷:四川嘉创印务有限责任公司
成品尺寸:148 rum X 210min
张;9.875
字 数 :136 千
版 次: 2007年1月第一版
次:2007年1月第一次印刷
数:1 5800 册
书 号 :ISBN 978-7-5409-3390-6
定 价 :(1-3册)65.00 元
印印书定



E
༧ སྔ་འགྱུར། །
zདྲའི་བསྟན་པ་རྒྱས་གྱུར་
རྒྱས་གྱུར་ཅིག ཐང་ །
ལར་རྨིས་བྲཀྱི་ 14,
དཔ། ལུང་དང་རྟོག་ས་
ཤཚ་གཉིས་བདེ་སྐྱིད་ཕུ*་ཚོད
《སཾ་བྷོ་ཊའི་དཔེ་ཚོ།
1:|:
1:
།སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་ཊའི་དཔེ་ཚོགས།
Nyingma Palyul Lineage Series of Sambohata Five Sciences for
Tarthang Benefiting Others
# བྷ མ aཆཚེ
達利桑布裝五明學叢書
=



བ་མ་
མདུན་གྱི་ནམ་མཁར་ཀུན་ཏུ་བཟང་པོ་ལ༔ སངས་རྒྱས་བྱང་སེམས་དཔག་ཏུ་མེད་པས་བསྐོར༔
ཀུན་བཟང་རྒྱལ་བ་སྲས་བཅས་ཐམས་ཅད་ལ༔ བདག་ནི་རྩེ་གཅིག་ཡིད་ཀྱིས་སྐྱབས་སུ་མཆི༔
g



ནན་
ཤུད་པུ་དཔལ་སེང་ངོམ་ཡུལ་སྲིད་པ་བཟུང་། །རྩ་གསུམ་ཞལ་གཟིགས་གནམ་ཆོས་སྙན་བརྒྱུད་སྤེལ། །
བྱིན་རླབས་སྟོབས་ཀྱིས་གཞན་ཕན་བསམ་མི་ཁྱབ། །སྤྲུལ་སྐུ་མི་འགྱུར་རྡོ་རྗེ་ལ་གསོལ་བ་འདེབས། །
ག ང་
=



རྒྱལ་བ་བྱང་ཆུབ་རྣམ་འཕྲུལ་མདོ་ཁམས་སུ། །རྡོ་རྗེ་གསུམ་གྱི་དགོངས་པའི་རྩལ་ཆེན་རྫོགས། །
འོད་གསལ་རྫོགས་པ་ཆེན་པོའི་བསྟན་པ་སྤེལ། །རིག་འཛིན་ཀུན་བཟང་ཤེས་རབ་ལ་གསོལ་བ་འདེབས། །
-
གྱིས་



དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
བསིལ་ལྡན་གངས་རིའི་ལྗོངས་འདིར་སྔ་ཕྱིར་རིམ་བཞིན་བྱོན་
པའི་མཁས་གྲུབ་གོང་མ་རྣམས་ཀྱི་གསུང་རབས་རིན་ཐང་གཞལ་དུ་མེད་
པ་གཞན་ལ་ངོམ་རིན་ཆོག་པ་རྣམས་པར་སྐྲུན་དང་འགྲེམ་སྤེལ་བྱེད་རྒྱུ་ནི་
རྗེས་འཇུག་གི་སློབ་འབངས་རྣམས་ཀྱི་བགོ་སྐལ་དང་ལས་འགན་ཡིན་པ་
ཤེས་དགོས་མོད། དེས་ན་སྒྲུབ་བརྒྱུད་ཤིང་རྟ་ཆེན་པོ་བརྒྱད་ཀྱི་བརྒྱུད་པའི་
གསེར་ཐག་མ་ཆད་པ་དང༌། སྔོན་བྱོན་མཁས་གྲུབ་རྣམས་ཀྱི་ཞལ་རྒྱུན་ཇི་
བཞིན་འཆད་རྩོད་རྩོམ་གསུམ་བྱེད་དགོས་ན། གྲུབ་མཐའ་སོ་སོའི་སྔ་ཕྱིར་
བྱོན་པའི་མཁས་གྲུབ་གསེར་རིའི་འཕྲེང་བ་ལྟ་བུའི་གསུང་ཚོགས་རྣམས་
རྒྱུན་མ་ཉམས་ པར་ དར་ སྤེལ་བྱེད་ རྒྱུ་ནི་ཧ་ཅང་ གལ་ཆེན་ ཞིག་ རེད།
འདིར་གྲུབ་མཐའ་ཆེན་པོ་བརྒྱད་ཀྱི་ཡ་གྱལ་༧གསང་ཆེན་སྔ་འགྱུར་རྒྱལ་
བ་དཔལ་ཡུལ་བའི་མེ་ཏོག་ཕོག་པའི་ལྷ་སྐལ་གཏེར་ཆེན་མི་གྱུར་རྡོ་རྗེ་དང་
མཁས་གྲུབ་ཆགས་མེད་ཡབ་སྲས་སོགས་ཀྱི་གསུངས་། སྔོན་འགྲོ་དང༌།



དཔེ་སྐྲུན་གསལ་བཤད།
རྩ་རླུང་། རྫོགས་ཆེན་རྣམས་བརྒྱུད་པའི་གསེར་ཐག་མ་ཆད་པར་རྒྱལ་བ་
དཔལ་ཡུལ་པའི་འཆད་ཉན་དང་སྒོམ་སྒྲུབ་ཀྱི་མཐིལ་མཛད་བཞིན་ཡོད་
ནའང་། མ་འོངས་པའི་རྗེས་འཇུག་རྣམས་ཀྱིས་ཀྱང་འཆད་ཉན་སྒོམ་སྒྲུབ་
མི་ཉམས་གོང་འཕེལ་དུ་འགྲོ་བའི་དོན་ལ་དམིགས་ནས་ད་ལམ་༧སྔ་
འགྱུར་དཔལ་ཡུལ་གཞན་ ཕན་ ལྔ་རིག་སཾ་ བྷོ་ཊའི་དཔེ་རྙིང་མྱུར་སྐྱོབ་
ཚོགས་པ་ནས། སྔོན་འགྲོ་དང༌། རྩ་རླུང༌། རྫོགས་ཆེན་རྣམས་ སྐུ་ གསུམ་
གྲངས་ལྡན་གྱི་ཚུལ་དུ་བསྡུ་སྒྲིག་དང་པར་བསྐྲུན་ཞུས་པ་ཡིན། ཐེངས་
འདིར་པར་སྐྲུན་བྱེད་ཕྱོགས་ལ་ཐུགས་ཁུར་དང་མཛུབ་སྟོན་བྱེད་མཁན་ནི་
༧སྐྱབས་རྗེ་ལྷ་སྤྲུལ་སྐུ་འཕྲེང་གསུམ་པ་ཨོ་རྒྱན་གར་དབང་ཉི་མ་དཔལ་
བཟང་པོ་མཆོག་དང༌། གྱང་ཁང་མཆོག་སྤྲུལ་ཐུབ་བསྟན་དཔལ་བཟང་
རིན་པོ་ཆེ། བཀའ་དྲིན་མཚུངས་མེད་མཁན་ཆེན་ཤེས་རབ་རིན་པོ་ཆེ།
དར་ཐང་མཁན་པོ་རྡོ་རྗེ་ལྷུན་པོ། མཁན་པོ་པདྨ་གར་དབང༌། ཆོས་གྱི་
མཆེད་པོ་འཇམ་དཔལ་ཉི་མ་བཅས་ཀྱིས། ཐོག་མཐའ་བར་གསུམ་དུ་སྐུ་
ངལ་ལ་མ་འཛེམས་པར་བཀའ་སློབ་ཐུགས་ཁུར་གང་མཚམས་གནང་ཡོད་
པ་དང་། གཞན་ཡང་ཞབས་འདེགས་པ་དགེ་བསྙེན་ཨོ་རྒྱན་དང༌། སི་ཁྲོན་



དཔེ་སྐྲུན་གསལ་བཤད།
མི་རིགས་དཔེ་སྐྲུན་ཁང་གི་བོད་ཡིག་དཔེ་རྙིང་སྒྲིག་ཞུས་པ་རྣམས་དང་
ཁྱད་པར་དུ་༧སྔ་འགྱུར་དཔལ་ཡུལ་དར་ཐང་གཞན་ཕན་ལྔ་རིག་སཾ་བྷོ་
ཊའི་དཔེ་རྙིང་བསྡུ་སྒྲིག་ཚོགས་པའི་སྦྱིན་བདག་རྣམས་ལ་སྙིང་ཐག་པ་
ནས་བཀའ་དྲིན་ཆེ་ཞུ་བ་ཡིན། ད་ལམ་གཟིགས་པ་པོ་ཁྱེད་རྣམས་ཀྱི་སྤྱན་
ལམ་དུ་འབུལ་བའི་སྐུ་གསུམ་གྲངས་ལྡན་གྱི་དཔེ་ཚོགས་དེབ་གཟུགས་མ་
འདི་དག་ནི་གོང་ཞུས་ཀྱི་འབྲེལ་ཡོད་རམ་འདེགས་མི་སྣའི་ཐུགས་ཁུར་
དང༌ མཛུབ་ སྟོན་ ལ་ བརྟེན་ ནས་ པར་ སྐྲུན་བྱེད་ཐུབ་ པ་བྱུང་། དེས་ ན་
གཟིགས་པ་པོ་རྣམས་ཀྱིས་ཀྱང་འདི་ལ་དོ་གལ་ཆེར་མཛད་ནས་འཆད་
ཉན་སྒོམ་སྒྲུབ་རྒྱུན་ལྡན་དུ་གནང་བར་བཀའ་དྲིན་མི་ཆུང་བར་ཞུ། དེབ་
འདི་གསུམ་ཀྱི་མ་དཔེ་སྨུག་སངས་ཤིང་པར་ལས་གཞན་མ་རྙེད་པས་མ་
དཔེ་ནག་འབྱམས་སུ་སོང་ནས་འབྲུ་མི་གསལ་བ་དང་དུས་རབས་དུ་མ་
བརྒལ་བའི་དཔེ་རྙིང་དུ་སོང་གཤིས་བརྡ་ཆད་འགའ་ལ་ཡིད་འཇོག་མི་
ཐུབ་པའང་མང་། དཔེར་ན་རྩ་རླུང་འཕྲུལ་འཁོར་ཞེས་པ་དེ་གཞུང་འདིར་
འཁྲུལ་འཁོར་ཞེས་རྒྱུན་གཏན་དུ་འཁོད་འདུག་པ་བཅས་ལ། རྒན་རབས་
བློ་ལྡན་འགའ་ཞིག་གིས་ཚིག་འདི་རིགས་བརྒྱུད་པའི་དཔེ་རྒྱུན་ཡིན་པས་



དཔེ་སྐྲུན་གསལ་བཤད།
ཞུ་བཅོས་ཀྱི་སེལ་མ་ཞུགས་ནའང་འགྲིག་གམ་སྙམ་ཞེས་གསུང་འཕྲོས་
ཙམ་རེ་ཡང་བྱུང་བས། དེའི་གྲས་ཀྱི་ཚིག་རྣམས་རང་སོར་བཞག་ཐོག་གང་
ལྕོགས་ཀྱིས་ཞུས་དག་བྱས་ཡོད་ནའང་། ལྷག་ཆད་ནོར་འཁྲུལ་གང་མང་
མཆིས་ངེས་པས། མཁྱེན་རྒྱ་ཡངས་པའི་མཁས་དབང་རྣམས་ཀྱིས་ནོར་
བཅོས་འཁྲུལ་སེལ་གནང་བར་བཀའ་དྲིན་མི་ཆུང་བར་ཞུ་ཞུ། ཐོས་བསམ་
གྱི་ཤེས་རྒྱ་ཆུང་ཞིང་ཡོན་ཏན་གྱི་དབུལ་བའི་མུ་ཏོ་བ་དར་ཐང་སྤྲུལ་མིང་
འཛིན་པ་ཨརྱ་སིདྷི་ནས། །



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
༄༅། །གཏེར་སྟོན་རིག་འཛིན་ཆེན་པོ་གནམ་
ཆོས་མི་འགྱུར་རྡོ་རྗེའི་རྣམ་ཐར། །
གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེ་ནི།
སྔོན་ཚེ་རྒྱ་གར་འཕགས་པའི་ཡུལ་དུ་སྟོན་པ་ཤཱཀྱ་ཐུབ་པའི་སྐུ་
མཆེད་ཀུན་དགའ་བོ། བོད་དུ་སློབ་དཔོན་པདྨའི་དངོས་སློབ་ རྗེ་
འབངས་ཉེར་ལྔའི་ནང་ནས་བེ་རོ་ཙ་ནའི་སྐུ་ཡི་སྤྲུལ་པ། ཤུད་བུ་
དཔལ་སེང་ གསུང་གི་སྤྲུལ་པ། ལང་གྲོ་དཀོན་ མཆོག་ཐུགས་ ཀྱི་
སྤྲུལ་པ། སྣ་ནམས་ཡེ་ཤེས་ ཡོན་ཏན་ སྤྲུལ་ པ། དཔལ་གྱི་རྡོ་རྗེའི་
ཕྲིན་ལས་སྤྲུལ་པ་སྟེ། སྙིགས་མའི་དུས་འདིར་སངས་རྒྱས་པ་ལྟ་
བུར་སྤྲུལ་པའི་གཏེར་ཆེན་མི་འགྱུར་རྡོ་རྗེ་སྟེ། པདྨ་བཀའ་ཡི་ཐང་
ཡིག་ལས༔ གཏེར་སྟོན་མི་འགྱུར་རྡོ་རྗེ་ཞེས་བྱ་འབྱུང༔ ཁམས་ཀྱི་
ཕྱོགས་ཀྱི་གཏེར་ཁ་བརྒྱ་ལ་དབང་ཞེས་དང་། གཞན་ཡང་རཏྣ་གླིང་
པ་སངས་རྒྱས་གླིང་པ། བདུད་འདུལ་རྡོ་རྗེ་ སོགས་ཀྱི་གཏེར་ལུང་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
གིས་ཟིན་པ་དེ་ཉིད། སྤྱི་ལོ་༡༦༤༥རབ་བྱུང་༡༡པའི་ཤིང་མོ་བྱ་ཡི་
ལོར། མདོ་ཁམས་ཟལ་མོ་སྒང་གི་བྱེ་བྲག་ངོམ་སྟོད་དུ་ཤཱཀྱ་ལི་ཙ་
བིའི་རིགས། བོད་ཀྱི་ཆོས་རྒྱལ་རྣམས་ཀྱི་གདུང་བརྒྱུད་ཡབ་མགོན་
པོ་ཚེ་བརྟན་དང་། ཡུམ་བསོད་ནམས་མཚོ་ཟུང་གི་སྲས་སུ་འཁྲུངས།
གསུང་འབྱོན་ཐུབ་ཙམ་ནས་སྔོན་གནས་རྗེས་དྲན་དང་སྐྱེས་རབ་
སྐོར་ མང་ དུ་ གསུང༌ ། གུ་རུ་བློ་ལྡན་ མཆོག་ སྲེད་ དངོས་ སུ་ ཞལ་
མཇལ་ནས་འབྲི་ཀློག་སོགས་བརྡ་བསྟན་པ་ཙམ་གྱིས་མཁྱེན། ཡེ་
ཤེས་ཀྱི་མཁའ་འགྲོ་མས་ལུང་བསྟན་པ་ལྟར་དགུང་ལོ་བཅུའི་ཐོག་
མཁས་ གྲུབ་ ཀརྨ་ཆགས་ མེད་ དང་ མཇལ་ནས་ སྔ་ འགྱུར་ བཀའ་
གཏེར་དང༌། གསར་རྙིང་གི་གདམས་པ་མང་དུ་གསན། དགུང་ལོ་
བཅུ་ གཅིག་ དུས་ སྐུ་མཚམས་ བཅད་ རྒྱུར་ བཞུགས། རྩ་ གསུམ་
དཀྱིལ་ འཁོར་ རབ་ འབྱམས་ ཀྱི་ བསྙེན་ སྒྲུབ་ མཛད་ སྐབས་ འོད་
དཔག་མེད་ ཨོ་རྒྱ་ཆེན་པོ་ཐུགས་རྗེ་ཆེན་པོ་སོགས་རྩ་བ་གསུམ་གྱི་
ལྷ་ཚོགས་དཔག་ཏུ་མེད་པ་ཞལ་མཇལ་ཞིང་། མ་མགོན་སོགས་སྲུང་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
མ་རྣམས་དགྱེས་པའི་ཞལ་སྟོན་ཅིང་སྲུང་མར་ཁས་བླང་། རླུང་དབུ་
མར་འཛིན་པས་ཟླ་བ་སྒྲ་གཅན་ལས་ཐར་བ་སྔོན་གྱི་བསྐལ་པ་
མང་པོའི་ སྐྱེས་ རབས་ མཁྱེན་ ཞིང་ གཞན་ སེམས་ ཐོགས་མེད་ དུ་
གཟིགས། ཁྱད་ པར་ དུ་ དགུང་ ལོ་ བཅུ་ གསུམ་ ནས་ གནམ་ ཆོས་
ཐུགས་ཀྱི་གཏེར་ཁ་རྡོལ་ནས་ཆོས་སྐུ་ཀུན་ཏུ་བཟང་པོས་བརྡ་ཡི་སྒོ་
ནས་དབང་བསྐུར། ལོངས་སྐུ་ཐུགས་རྗེ་ཆེན་པོས་ཉམས་ཀྱི་སྣང་
བར་ དབང་རྒྱས་པ་བསྩལ། སྤྲུལ་སྐུ་པདྨ་ འབྱུང་ གནས་ དངོས་ སུ་
མཇལ་ནས་དབང་བསྐུར་ཞིང་བྱིན་གྱིས་རླབས། རྩ་བ་གསུམ་གྱི་ལྷ་
ཚོགས་ ཐམས་ཅད་ རིམ་ པ་ བཞིན་ ཞལ་ གཟིགས་ནས་ རང་ རང་
གི་ སྒྲུབ་ ཐབས་ ལས་ ཚོགས་ བཅས་ རིམ་ པར་ གསུངས། བྱེ་ བྲག་
ཏུ་ཐུགས་རྗེ་ཆེན་པོ་འགྲོ་འདུལ་ཞལ་ཡང་ཡང་མཇལ་ཞིང་རྫོགས་
པ་ཆེན་པོ་སངས་རྒྱས་ལག་འཆང་གི་རྩ་ཚིག་རེ་དང་འབྲེལ་པ་རེ་
བཅས་ཉིན་རེ་བཞིན་གསུངས། དེ་བཞིན་གནམ་ཆོས་ཐུགས་གཏེར་
དགོངས་གཏེར་སྒྲུབ་ཐབས་རྒྱ་མཚོའི་ཆོས་བརྩམ་པ་རྡོ་རྗེའི་སྙིང་པོ་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
སོགས་པོད་བཅུ་གསུམ་བཞུགས། གནམ་ཆོས་ནི་བཀའ་མ་ཡིན་ཏེ།
ལྷ་སོ་སོའི་ཞལ་ནས་གསུངས་པའི་བཀའ་ཡིན། གཏེར་མ་ཡང་ཡིན་
ཏེ་ཐུགས་ཀྱི་གཏེར་ཁ་ཡིན། ས་ལ་མ་བརྟེན་པར་གནམ་ལས་རྡོལ་
བས་གནམ་ཆོས་ཡིན། ཞལ་ནས་སྙན་དུ་བརྒྱུད་པས་དག་སྣང་སྙན་
བརྒྱུད་ཡིན་ཏེ། རིག་འཛིན་དགོངས་པའི་ལྡེའུ་མིག་ལས། བཀའ་
ཡིན་གཏེར་ཡིན་དག་སྣང་ཆེ། །ཞེས་གསུངས་པས་སོ། །དེ་ཉིད་ཀྱི་
ཆོས་བདག་ལས་ཅན་སློབ་མ་མཁས་གྲུབ་ཀརྨ་ཆགས་མེད་དང་། རྗེ་
དྲུང་ པ་ སྤྲུལ་ སྐུ་ བདེ་ ལེགས་ སྙིང་ པོ་ གར་ དབང་ དཀོན་ མཆོག་
བསྟན་འཛིན་མི་དབང་བཀྲ་ཤིས་དར་མ་བསྟན་སྐྱོངས་སྤུ་བོ་བྷ་ཁ་
སྤྲུལ་སྐུ། དཔལ་ཡུལ་རིག་འཛིན་ཀུན་བཟང་ཤེས་རབ་སོགས་ལུང་
ཟིན་གྱི་སློབ་མ་མང་དུ་བྱོན། འོག་མིན་ཀརྨའི་འདུས་སྡེ་དང་དཔལ་
ཡུལ་དགོན་རྩ་ལག་སོགས་གངས་ཅན་མཐའ་དབུས་ཀུན་ཏུ་ཁྱབ་
པར་གྱུར། སྤྱི་ལོ་༡༦༦༧དགུང་གྲངས་༢༣ཐོག་རྨུགས་སངས་དགོན་
ནས་ བཞུགས་སྐབས་ ནག་ པ་ ཟླ་ བའི་ ཚེས་༡༦ཀྱི་ དགོངས་ མོར་



གཏེར་སྟོན་རིག་འཛིན་ཆེན་པོ་གནམ་ཆོས་མི་འགྱུར་རྡོ་རྗེའི་རྣམ་ཐར།
དགོངས་པ་ཞི་བའི་དབྱིངས་སུ་གཟིགས། ཐུགས་དམ་ཉིན་གསུམ་
རིང་བཞུགས། ནམ་མཁའ་ཤིན་ཏུ་དྭངས་ཤིང་འཇའ་དང་འོད་ཀྱི་
གུར་ ཕུབ་ པ་ དང༌ ཐུགས་ ལྗགས་ མ་ ཉམས་ པར་ བཞུགས་ ཤིང།
གདུང་རུས་ལ་དབྱངས་གསལ་གྱི་ཡིག་འབྲུ་རང་བྱོན་པ་སོགས་ངོ་
མཚར་བའི་ལྟས་ཀུན་ཀྱི་མཐུན་སྣང་དུ་ཤར་རོ། །རྫོགས་ཆེན་སངས་
རྒྱས་ལག་འཆང་འདི་ཉིད་ད་ལྟའི་བར་དུ་ཡང་རྒྱལ་བ་དཔལ་ཡུལ་
བའི་ཉམས་ལེན་གྱི་མཐིལ་དུ་གནང་དང་གནང་བཞིན་པ་ལགས།
ཞེས་པའང་དཔལ་སྤྲུལ་མུ་ནེ་བྷ་དྲས་སོ། །



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
༄༅། །རྗེ་རིག་འཛིན་ཆེན་པོ་དཔལ་སྤྲུལ་ཀུན་བཟང་
ཤེས་རབ་ཀྱི་མཛད་རྣམ་ཉུང་བསྡུས།
རྗེ་རིག་འཛིན་ཆེན་པོ་ཀུན་བཟང་ཤེས་རབ་ནི། བདག་ཅག་
གི་སྟོན་པའི་སྐུ་སྲས་སྒྲ་གཅན་འཛིན། དགེ་བསྙེན་དྷརྨ་ཏ་རྫོགས་
ཆེན་སྟོན་པ་དགའ་རབ་རྡོ་རྗེ། བོད་ཀྱི་རྗེ་འབངས་ཉེར་ལྔའི་ཡ་
གྱལ་ ལ་ གསུམ་ རྒྱལ་ བ་ བྱང་ ཆུབ། གྲུབ་ཐོབ་ ཐང་ སྟོང་ རྒྱལ་ པོ་
སོགས་གང་ལ་ གང་འདུལ་གྱི་སྤྲུལ་པའི་རྣམ་རོལ་རིམ་དང་ཅིག་
ཆར་ དུ་བྱུང་ཞིང་ ཁྱད་ པར་ སྙིགས་མའི་དུས་ འདིར་ སངས་ རྒྱས་
གཉིས་པ་ལྟ་བུ་བྱོན་པ་སྟེ། དགོངས་འདུས་ལུང་བསྟན་བཀའ་རྒྱ་མ་
དང༌། རཏྣའི་གཏེར་ལུང་། ཀློང་གསལ་གཏེར་ལུང་། གནམ་ཆོས་
གཏེར་ཁ་སོགས་ནས་ལུང་བསྟན་པ་ལྟར། རབ་བྱུང་བཅུ་གཅིག་
པའི་མེ་ཕོ་བྱི་བའི་ལོ། སྤྱི་ལོ་༡༦༣༦ལོར་བོད་ཆེན་པོའི་ལྗོངས་མདོ་
ཁམས་ཆུ་བཞི་སྒང་དྲུག་ལས་འབྲི་རྫ་ཟལ་མོ་སྒང༌། འབྲི་ཀླུང་
གསེར་ལྡན་འབབ་པའི་ཉེ་འགྲམ་དཔལ་ཡུལ་ཞེས་གྲགས་པའི་ས་



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
ཡི་ཆར་ཨ་ཀྱང་གྲོང་དུ། ཡབ་རྡོ་རྗེ་དང་ཡུམ་མིང་གུ་རུ་མཚོ་གཉིས་
ཀྱི་སྲས་སུ་མཚན་དཔེའི་ཞལ་རས་གསར་དུ་བཞད། ཆུང་དུས་ནས་
དམ་པའི་རིགས་སད་པའི་རྟགས་སུ་རབ་ཏུ་བྱུང་བའི་རྟགས་ཅན་ལ་
དགྱེས་ཤིང་རྒྱུན་དུ་ན་བཟའ་དམར་སེར་ཅན་གསོལ་ཞིང་མཛད་
བསྐུལ་མི་དགོས་པར་འབྲི་ཀློག་སོགས་ལ་བརྩོན་པ་ཆེར་གནང་།
སྒོ་དྲུང་ཆོས་སྐྱོང་རྒྱ་མཚོའི་མདུན་གཙུག་ཕུད་ཕུལ། མཚན་ཚུལ་
ཁྲིམས་རྒྱ་མཚོར་གསོལ། དམ་པ་དེ་ཉིད་དང་། དཔལ་མོ་བ་ཤེས་
རབ་རྒྱ་མཚོ།དཔལ་འབར་བ་ཆོས་ཉིད་རྒྱ་མཚོ། རོང་སྟོན་རིན་ཆེན་
རྡོ་རྗེ། གསེར་ལོ་སྟོན་པ་རྒྱལ་མཚན། རྟག་བླ་པདྨ་མ་ཏི། རྒྱ་བན་
དཀོན་མཆོག་བཀྲ་ཤིས་སོགས་མཁས་ཤིང་གྲུབ་པ་བརྙེས་པའི་
སྐྱེས་ཆེན་དུ་མ་མཉེས་པ་གསུམ་གྱིས་བསྟེན་ཅིང་། མདོ་དབང་སྦྲང་
རྩིའི་ཆུ་རྒྱུན་སོགས་མདོ་སྒྱུ་སེམས་གསུམ་གཙོས་སྔ་འགྱུར་བཀའ་
མའི་ཆོས་སྐོར་རྣམས་གསན་ཅིང་ཀཿཐོག་སྔ་རབས་པའི་ཆོས་བརྒྱུད་
ཟིན། མངའ་བདག་ཉང་ཉི་མ་འོད་ཟེར་དང་། གུ་རུ་ཆོས་ཀྱི་དབང་
ཕྱུག་ གཉིས་ ཀྱི་ བཀའ་ བརྒྱད་ བདེར་ འདུས་ དང༌ གསང་ རྫོགས་



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
གཉིས་དང་སངས་རྒྱས་གླིང་པའི་བླ་མ་དགོངས་འདུས་རིག་འཛིན་
རྒོད་ལྡེམ་གྱི་ཟབ་གཏེར་རྫོགས་ཆེན་ དགོངས་ པ་ཟང་ཐལ་ སྨིན་
གྲོལ་རྒྱབ་རྟེན་བཅས་དང༌། ཆོས་རྒྱལ་རཏྣ་གླིང་པའི་འདུས་པ་སྐོར་
བཞི་གཙོས་རཏྣའི་ཆོས་སྐོར། རིག་འཛིན་འཇའ་ཚོན་སྙིང་པོའི་ཆོས་
སྐོར་སོགས་དང་ཕྱག་ཆེན་སོགས་གསར་རྙིང་གི་སྨིན་གྲོལ་རྒྱ་ཆེར་
གསན། རིག་འཛིན་ཀློང་གསལ་སྙིང་པོའི་མདུན་གཏེར་ཆོས་ཡོངས་
རྫོགས་གསན། ཐུགས་རྗེ་ཆེན་པོ་ཡང་གསང་བླ་མེད་ཀྱི་སྐུ་རྟེན་དང་
གཏེར་རྫས་ཤོག་སེར་གནང་ནས་ཆོས་བདག་ཏུ་ལུང་བསྟན། ཁྱད་
པར་དུ་གཏེར་སྟོན་མི་འགྱུར་རྡོ་རྗེའི་མདུན། གནམ་ཆོས་ཐུགས་ཀྱི་
གཏེར་ཁའི་སྨིན་གྲོལ་རྒྱབ་རྟེན་ཕྱག་བཞེས་ཕྲིན་སྒྲུབ་བཅས་དང༌།
རྫོགས་ཆེན་སངས་རྒྱས་ལག་འཆང་སྨིན་ཁྲིད་དུ་བསྩལ་ཞིང་ཉམས་
བཞེས་མཛད་པར་ཀ་དག་གི་རིག་པ་དམར་ཐག་ཆོད་ཅིང༌། ལྷུན་
གྲུབ་སྣང་བཞིའི་ཡེ་ཤེས་ཚད་དུ་ཕྱིན། ལུང་ཟིན་གྱི་ཆོས་བདག་ཏུ་
མངའ་གསོལ། རཏྣ་གླིང་པ་ཞལ་མཇལ་ནས་ཉེ་བརྒྱུད་ཁྱད་པར་
ཅན་གྱི་རཏྣ་གླིང་པའི་ཟབ་གཏེར་སྨིན་གྲོལ་རྒྱབ་རྟེན་བཅས་དང༌།



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
མཁའ་ འགྲོ་ སྙིང་ ཐིག ། བདུད་འདུལ་རྡོ་ རྗེའི་ ཆོས་ སྐོར་ བཅས་
གནང་། མཁས་གྲུབ་ཀརྨ་ཆགས་མེད་མདུན་སྔ་རྗེས་མང་དུ་ཕེབས་
ཅིང་གསར་རྙིང་གི་གདམས་སྐོར་མང་དུ་གསན། གནས་མདོ་དང་
སྨར་ཚང་བཀའ་རྒྱུད་ཀྱི་ཆོས་བརྒྱུད་བཟུང་། ཁྱད་པར་རཏཱའི་བཀའ་
བབ་ཆོས་ བདག་ ཡིན་ པས་ འགྲོ་དོན་ འོང་ ངེས་ ཡིན་ གསུང་ སྟེ།
རཏྣའི་ཆོས་སྐོར་སྨིན་གྲོལ་རྒྱབ་རྟེན་ཕྱག་བཞེས་ལག་ལེན་བཅས་
བསྩལ་ ནས། མཚན་ རིག་ འཛིན་ ཀུན་ བཟང་ ཤེས་ རབ་ གསོལ།
འཕན་གདུགས་རྒྱལ་མཚན་བཅས་ པའི་ ཁྲི་ ལ་ བཀོད། ཀརྨ་པའི་
དབུ་ཞྭ་གསོལ་ཏེ་རྒྱལ་ཐབས་ཆེན་པོར་མངའ་གསོལ། རབ་བྱུང་
༡༡པའི་ཤིང་སྦྲུལ་ལོ་སྤྱི་ལོ་༡༦༦༥ལོར་ཆོས་རྒྱལ་སྡེ་དགེའི་བླ་ཆེན་
བྱམས་པ་ཕུན་ཚོགས་དང་ཁྲི་སངས་རྒྱས་བསྟན་པ་ཟུང་གིས་མདོ་
སྨད་འབྲི་རྒྱུད་དུ་སྔར་གྱི་དགོན་སྡེ་རྣམས་ཉམས་ཆགས་སོང་བར་
བརྟེན། དཔལ་ཡུལ་དུ་དགོན་པ་གསར་བཞེངས་ཀྱི་དབུ་འཛིན་རྡོ་
རྗེ་སློབ་དཔོན་དུ་ཀུན་བཟང་ཤེས་རབ་བཞུགས་དགོས་པར་ཞུས་པ་
དང༌། རིག་འཛིན་མི་འགྱུར་རྡོ་རྗེ། གསེར་ལོ་སྟོན་པ་རྒྱལ་མཚན་



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
རྣམ་གཉིས་ཀྱིས་ཀྱང་ཀུན་བཟང་ཤེས་རབ་བཞུགས་ན་བསྟན་པ་
དར་བར་ལུང་བསྟན་པ་བཞིན། ཀྱེ་རེ་མཆོག་སྐྱོང་དབང་པོ་སོགས་
དམ་པ་དུ་མའི་གདན་ས་རྙིང་པ་དཔལ་ཡུལ་རྣམ་རྒྱལ་རྩེར་ཕེབས།
ཆོས་རྒྱལ་སྡེ་དགེས་མདོ་སྨད་ཀྱི་གྲ་བཙུན་ལྔ་བརྒྱ་བསྡུས་ཤིང་འདུ་
ཁང་ གསར་ བཞེངས་མཛད། རིག་ འཛིན་ ཆེན་ པོས་ དགོན་ པའི་
མཚན་དཔལ་ཡུལ་རྣམ་རྒྱལ་བྱང་ཆུབ་ཆོས་གླིང་གསོལ། ངེས་པ་
དོན་གྱི་རྡོ་རྗེ་སློབ་དཔོན་ཆེན་པོར་མི་འཇིགས་གདོང་ལྔས་བཏེགས་
པའི་གསེར་ཁྲིར་མངའ་གསོལ། སློབ་མའི་གཙོ་བོ་མཁན་ཆེན་ལྷུན་
གྲུབ་རྒྱ་མཚོ་སོགས་རྒྱ་མཚོ་རྣམ་བཞི། གསེར་པ་ཡེ་ཤེས་སེང་གེ་
སོགས་ཧོར་གྱི་བུ་ཆེན་བཞི་སོགས། མཁས་ཤིང་གྲུབ་པ་བརྙེས་པ་
བགྲང་ལས་འདས་པ་བྱུང་། སྐུ་ཚེ་དེར་སྡེ་དགེ་དང་གོ་འཇོ་ཧོར་སྟོད་
སྨད་རྡོ་ཁོག་སྙི་ཁོག་གསེར་ཁོག་མགོ་ལོག་རྒྱལ་མོ་རོང་སོགས་སུ་
དགོན་པ་བརྒྱ་ཕྲག་ཙམ་འཕེལ། སྤྱི་ལོ༡༦༩༨ལོའི་ཧོར་ཟླ་དང་པོའི་
ཚེས་ལྔ་ཉིན་ཉིད་ཀྱིས་ཞལ་ནས་ནམ་མཁའ་ནས་ཤེལ་གྱི་སྐས་ཞིག་
བཙུག་པ་མཐོང་འདུག་བུད་མེད་མཆོད་རྫས་ཐོགས་པ་དུ་མ་དང་།



རྗེ་ཀུན་བཟང་ཤེས་རབ་ཀྱི་མཛད་རྣམ་ཉུང་བསྡུས།
སྟག་དང་སེང་གེ་ཁྲིད་ཅིང་འགྱིངས་བག་ཅན་མང་པོ་སྤྲིན་འཁྲིགས་
པ་ལྟར་འདུག་གསུངས་ནས་གཟུགས་སྐུའི་བཀོད་པ་ཆོས་དབྱིངས་
སུ་བསྡུས་སོ། །དཔལ་སྤྲུལ་མུ་ནེ་བྷ་དྲས་སོ། ། དེ་



སས༌ ༢༣
དཀར་ཆག
བསྟན་བཅོས་ཀྱི་འཇུག་སྒོ།་
ཆོས་སྤྱིའི་ལོ་རྒྱུས་མདོ་ཙམ་བཤད་པ།་་་་
རྫོགས་ཆེན་གྱི་ལོ་རྒྱུས་རྒྱས་པར་བཤད་པ།་་
ཆོས་འདིའི་ལོ་རྒྱུས་བྱེ་བྲག་ཏུ་བཤད་པ།་་
ཡིད་ཆེས་པའི་ལུང་ཁུངས་བསྟན་པ་
ཆོས་དེ་ལ་རྩོད་པ་སྤང་བ།་་
ངོ་མཚར་བའི་ལོ་རྒྱུས་ལྡན་པའི་ཆོས་འཆད་པ་པོ་དང་ཉན་པ་པོ་སོགས་ཀྱི་
སྐོར་བཤད་པ་་་་
ཆོས་འདིའི་སྔོན་འགྲོ་དངོས་གཞི་གཉིས་ཀྱི་ཐོག་མ་སྔོན་འགྲོའི་ཆོས་ཐུན་
དང་པོ་དལ་འབྱོར་རྙེད་དཀའ་བའི་ཁྲིད་་་་་་་་་་་་་་་་་་་་༌༣༢
ཆོས་ཐུན་གཉིས་པ་འཆི་བ་མི་རྟག་པའི་ཁྲིད།་་་་་་་་་་་་་་་་་་་༣༩
ཆོས་ཐུན་གསུམ་པ་ལས་རྒྱུ་འབྲས་ཀྱི་ཁྲིད་
ཆོས་ཐུན་བཞི་པ་དགེ་བའི་ཕན་ཡོན་སྡིག་པའི་ཉེས་དམིགས་གཉིས་ཀྱི་
ཁྲིད་
ཀ༤༥



''བསམ་འ་ས་་་་་་་་་
་་་་་་་་་་་་་་་༩༨
་
བ་་༌༌༡༢༩
དཀར་ཆག་
ཆོས་ཐུན་ལྔ་པ་སྐྱབས་འགྲོའི་ཁྲིད།་་་
ཆོས་ཐུན་དྲུག་པ་སེམས་བསྐྱེད་དང་བྱམས་སྙིང་རྗེའི་ཁྲིད་་་་་་་་་་་༨༣
ཆོས་ཐུན་བདུན་པ་མཎྜལ་གྱི་ཁྲིད་
ཆོས་ཐུན་བརྒྱད་པ་རྡོར་སེམས་བསྒོམ་བཟླས་ཀྱི་ཁྲིད།་་་་་་་་་་་༡༡༡
ཆོས་ཐུན་དགུ་པ་བླ་མའི་རྣལ་འབྱོར་གྱི་ཁྲིད་
ཆོས་ཐུན་བཅུ་པ་ཞར་བྱུང་ཐུགས་རྗེ་ཆེན་པོ་འབུ་སུ་ཀུའི་དབང་དང་ཡིག་
དྲུག་གི་ཕན་ཡོན་སྐོར་གྱི་ཁྲིད།་་་་་་་་་་་་་་་་་་་་་་་་་་་་་༡༤༧
གཉིས་པ་དངོས་གཞི་ཞི་ཕྱག་རྫོགས་གསུམ་ཐུན་མོང་ཁྲེགས་ཆོད་ཀྱི་ཁྲིད་
ལས་ཞི་གནས་ཀྱི་སྐོར་་་
་་་༡༧༣
ལྷག་མཐོང་སྐབས་བྱུང་གནས་འགྲོ་གསུམ་གྱི་བཤད་པ།་་
ལྷག་མཐོང་གི་ངོ་སྤྲོད་ལྟ་བའི་ཁྲིད་
་་་་༡༩༦
ལྟ་བ་དེ་ཉིད་སྒོམ་པས་ཉམས་སུ་ལེན་ཚུལ་
སྒོམ་པས་ཉམས་སུ་ལེན་དུས་ཀྱི་སྤྱོད་པ་ཅི་ལྟར་བྱ་ཚུལ་་་་་་་་་་༢༢༡
ཉམས་ལེན་སྐབས་ཀྱི་གེགས་དང་གོལ་ས་རྟགས་སོགས་ཀྱི་ཁྲིད་་་་༢༢༥
རྫོགས་ཆེན་ཉམས་སུ་བླངས་པའི་ཕན་ཡོན་གྱི་ཁྲིད་
མཇུག་གི་གཏམ་
་་་་་་་་༡༨༩
'༢༨༧
ས་ས༢༨༩



༄༅། །གནམ་ཆོས་རྫོགས་ཆེན་སངས་རྒྱས་ལག་
འཆང་གི་སྔོན་འགྲོའི་ཁྲིད་ཡིག་
འབྲིང་པོ་བཞུགས་སོ།།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
༄༅། ། བྱམ༢ དཔལ་ཀུན་ཏུ་བཟང་པོ་ལ་ཕྱག་འཚལ་ལོ༔
འདིར་གནམ་ཆོས་ཐུགས་ཀྱི་གཏེར་ཁ་སྙན་རྒྱུད་ཟབ་མོའི་སྐོར་ལས།
རྫོགས་པ་ཆེན་པོའི་ཁྲིད་ཡིག་སངས་རྒྱས་ལག་འཆང་ཞེས་བྱ་བ་
འཆད་པ་ལ། དང་པོ་ལོ་རྒྱུས་འཆད་དགོས་ཏེ། རྒྱུད་ཉི་ཟླ་ཁ་སྦྱོར་
ལས། ལོ་ རྒྱུས་ དོན་ གྱིས་ མ་ བཤད་ན། །གསང་ ཆེན་ ངེས་ པའི་
བཀའ་འདི་ལ། །ཡིད་མི་ཆེས་པའི་སྐྱོན་དུ་འགྱུར། །ཞེས་གསུངས་
སོ། །
༈ དེ་ལ་ཡང་ཆོས་སྤྱིའི་ལོ་རྒྱུས་མདོ་ཙམ་བཤད་པ། རྫོགས་པ་
ཆེན་པོའི་ལོ་རྒྱུས་རྒྱས་པར་བཤད་པ། ཁྱད་པར་ཆོས་འདིའི་ལོ་རྒྱུས་
བཤད་པ། དེ་ལ་ཡིད་ཆེས་པའི་ལུང་ཁུངས་བཤད་པ། དེ་ལ་རྩོད་
པ་སྤང་བ་དང་ལྔ་ལས་དང་པོ་ནི། བདག་ཅག་གི་སྟོན་པ་ཤཱཀྱ་ཐུབ་
པ་འདི་ཉིད་བསྐལ་པ་དཔག་ཏུ་མེད་པའི་སྔོན་རོལ་ནས་སངས་རྒྱས་
ཏེ། གང་ལ་གང་འདུལ་གྱི་ཆོས་སྟོན་པ་ཡིན་ཏེ། བསྐལ་པ་བྱེ་སྟོང་
བསམ་གྱིས་མི་ཁྱབ་པར། །དེ་ཡི་གྲངས་ནི་སུས་ཀྱང་བཟུང་མེད་
པར། །བྱང་ཆུབ་དམ་པ་འདི་ནི་ངས་རྙེད་དེ། །ངས་ནི་རྟག་ཏུ་ཆོས་
ཀྱང་རབ་འཆད་དོ། །ཞེས་གསུངས་ཤིང༌། ཤྲཱི་ཧེ་རུ་ཀ་འཁོར་ལོ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྡོམ་པའི་ལོ་རྒྱུས་རྣམས་ནས་ཀྱང་། བདག་ཅག་གི་སྟོན་པ་འདི་
ཐོག་མ་མེད་པ་ནས་སངས་རྒྱས་ཏེ། སངས་རྒྱས་མ་ཐག་བདེ་མཆོག་
གི་རྒྱུད་རྒྱས་པར་གསུངས་ པ་ལ། སེམས་ཅན་བསོད་ནམས་ཀྱི་
དབང་གིས་རེས་འགའ་དར་ལ་རེས་འགའ་ནུབ་པར་འགྱུར་ཞེས་
བཤད་པ་དང༌། རྫོགས་ཆེན་ནས་ཀུན་ཏུ་བཟང་པོ་རང་བྱུང་གི་
སངས་རྒྱས་སུ་བཤད་པ་རྣམས་དོན་གཅིག་གོ། །དེ་ལ་མདོ་སྡེ་དང་
སྐྱེས་རབས་རྣམས་ནས་ཐུབ་པས་བྱང་ཆུབ་ཏུ་སེམས་བསྐྱེད་ཅིང༌།།
གྲངས་ མེད་ གསུམ་ དུ་ ཚོགས་ བསགས་ ནས་ སངས་ རྒྱས་ པར་
གསུངས་པ་ནི། དྲང་དོན་ཙམ་ཡིན་གྱི་ངེས་པའི་དོན་མ་ཡིན་ཏེ། དེ་
ལྟ་བུའི་ཚུལ་བསྟན་པ་ཙམ་དུ་ངེས་སོ། །འོ་ན་སྟོན་པས་གང་འདུལ་
གྱི་ཆོས་ ཇི་ ལྟར་ བསྟན་ཞེ་ན། བཅོམ་ལྡན་འདས་ཆོས་སྐུའི་ཚུལ་
གྱིས་བཀའ་རྫོགས་པ་ཆེན་པོའི་རྒྱུད་སྡེ་དང་ཡོ་ག་གསུམ་རྣམས་
གསུངས་ པས། ཆོས་ སྐུའི་ སྟོན་ པ་ ཡིན་ ལ། ལོངས་ སྐུ་རྣམ་ སྣང་
སོགས་སུ་བཞེངས་ནས་ཀྲྀ་ཡོག་སྡེ་གསུམ་གསུངས་ པས་ལོངས་
སྐུའི་སྟོན་པ་ཡིན་ལ། དེ་རྣམས་ནི་བསྐལ་པ་ཡར་དར་ལ་ཡང་དར་
བ་དང་། མི་ཡུལ་དུ་ནུབ་ཀྱང་ལྷ་དང་གནོད་སྦྱིན་དང་ཌཱཀྐིའི་ཡུལ་དུ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དར་བ་དང་། དེ་དག་གི་སྟོན་པ་ནི་གཅིག་ཏུ་ན་སྤྲུལ་སྐུ་ཕྱག་ན་རྡོ་རྗེ་
ཡིན་པས་མྱ་ངན་ལས་འདའ་བ་ཡང་མེད་ལ། བཅོམ་ལྡན་འདས་
མཆོག་ གི་ སྤྲུལ་ སྐུའི་ ཚུལ་ གྱིས་ སྡེ་སྣོད་ གསུམ་ གསུངས་ པ་ ནི།
བསྐལ་པ་ཡང་ཡར་དར་དུས་མི་འབྱོན་ལ། སྟོན་པ་ཡང་མྱ་ངན་ལས་
འདའ་ཚུལ་སྟོན། ཆོས་ ཀྱང་ བསྟན་ པའི་གནས་ཚད་རྫོགས་ནས་
ནུབ་པར་གསུངས་པ་ཡིན་ནོ། །དེ་ལ་ད་ལམ་འཆད་པར་བྱ་བ་ནི་
ཆོས་སྐུའི་བསྟན་པ་ཐེག་པ་དགུའི་ཡང་རྩེ་བཀའ་རྫོགས་པ་ཆེན་པོ་
ཡིན་ཏེ། ཉན་ཐོས་རང་རྒྱལ་བྱང་སེམས་གསུམ༔ གང་ཟག་དབང་
པོ་དམན་ལ་དགོངས ཀྲྀ་ཡ་ཨུ་པ་ཡོ་ག་གསུམ གང་ཟག་དབང་
པོ་འབྲིང་ལ་དགོངས༔ མ་ཧཱ་ཨ་ནུ་ཨ་ཏི་གསུམ༔ གང་ཟག་དབང་
པོ་རབ་ལ་དགོངས༔ ཞེས་གསུངས་སོ། །དེས་ན་ཐེག་པ་འོག་མ་
འོག་ མ་རྣམས་ གོང་ མ་ གོང་ མའི་ ལམ་ སྟེགས་ ཡིན་ཏེ། ཇི་ ལྟར་
སྐས་ཀྱི་རིམ་པ་བཞིན། །ཐེག་པའི་དོན་དུ་བསྟན་པ་དང༌། །ཞེས་
གསུངས་སོ། །
༈ གཉིས་པ་རྫོགས་པ་ཆེན་པོའི་ལོ་རྒྱུས་རྒྱས་པར་བཤད་པ་ལ།
དང་པོ་སྐུ་གསུམ་གྱི་རྣམ་བཞག་དགུར་དབྱེ་སྟེ། ཆོས་སྐུའི་ཆོས་སྐུ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཀུན་ཏུ་བཟང་པོ། ཆོས་སྐུའི་ལོངས་སྐུ་རྡོ་རྗེ་འཆང་ཆེན། ཆོས་སྐུའི་
སྤྲུལ་སྐུ་རྡོ་རྗེ་སེམས་དཔའ། ལོངས་སྐུའི་ཆོས་སྐུ་རྣམ་པར་སྣང་
མཛད་ཆེན་པོ། ལོངས་སྐུའི་ལོངས་སྐུ་རྒྱལ་བ་རིགས་ལྔ། ལོངས་
སྐུའི་སྤྲུལ་སྐུ་ཞི་ཁྲོའི་ལྷ་ཚོགས་གྲངས་མེད་པ། སྤྲུལ་སྐུའི་ཆོས་སྐུ་རྡོ་
རྗེ་སེམས་དཔའ་སྣང་བ་མཐའ་ཡས། སྤྲུལ་སྐུའི་ལོངས་སྐུ་ཐུགས་རྗེ་
ཆེན་པོ་སོགས་རིགས་གསུམ་མགོན་པོ། སྤྲུལ་སྐུའི་སྤྲུལ་སྐུ་ཐུབ་པ་
དྲུག་དང་པདྨ་འབྱུང་གནས་སོགས་ཡིན་ལ། དེའང་ཅུང་ཟད་རྒྱས་
པར་སྤྲོ་ན། རྒྱལ་བ་དགོངས་ པའི་བརྒྱུད་པ། རིག་འཛིན་བརྡ་ཡི་
བརྒྱུད་པ། གང་ཟག་སྙན་ ཁུང་ བརྒྱུད་ པ། གཏེར་ཆོས་སྨོན་ལམ་
བརྒྱུད་པ། མཁའ་འགྲོ་གཏད་རྒྱའི་བརྒྱུད་པ། བཀའ་བབ་དོན་གྱི་
བརྒྱུད་པ། ཞེས་ བྱ་བ་རྣམས་ སུ་ ཡོད་ པ་ ལས། དང་ པོ་ རྒྱལ་ བ་
དགོངས་པའི་བརྒྱུད་པ་ནི། ཡེ་ཐོག་དང་པོ་སངས་རྒྱས་དང་སེམས་
ཅན་རིས་སུ་མ་ཕྱེ་བའམ། དེ་ལས་ཡན་དུ་ས་མཚམས་བཟུང་དུ་
མེད་པ་ན། ཀུན་ཏུ་བཟང་པོ་འཁྲུལ་མ་མྱོང་བར་གཞི་གདོད་མའི་
གནས་སུ་མངོན་པར་སངས་རྒྱས་ཏེ་སྐུ་དང་ཡེ་ཤེས་འདུ་འབྲལ་མེད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པར་ བཞུགས་ སོ། །སྦྱོང་༌ རྒྱུད་ ལས། སངས་ རྒྱས་ ཀུན་ ལས་ སྔར་
སངས་ རྒྱས། །ཞེས་ དང༌ ། མཚན་ བརྗོད་ ལས། དང༌ པོའི་ སངས་
རྒྱས་རྒྱུ་མེད་པ། །ཞེས་དང༌། རྫོགས་ཆེན་གྱི་གཞུང་རྣམས་ལས།
དུས་གསུམ་སངས་རྒྱས་ཀུན་གྱི་སྤྱི་སྐྱེས་ལྷ། །ཞེས་དང༌། བླ་མ་མེད་
པའི་ གོང་ རོལ་ ན། །སངས་ རྒྱས་ ཀུན་ ཏུ་ བཟང་ པོ་ ཡོད། །ཅེས་
སོགས་གསུངས་པའི་དོན་ནོ། །དེར་སེམས་ཅན་རྣམས་རང་ངོ་མ་
ཤེས་འཁྲུལ་ཏེ་འཁོར་བར་འཁྱམས་པས། དཔལ་ཀུན་ཏུ་བཟང་པོ་
ཆོས་སྐུ་སྟོང་པའི་ངང་ལས་གཟུགས་ཀྱི་སྐུར་བཞེངས་ཏེ། སྤྲུལ་པའི་
འཁོར་ཞི་ཁྲོ་རབ་འབྱམས་རྣམས་ལ་རྫོགས་པ་ཆེན་པོའི་ཆོས་སྲས་
གཅིག་ས་བོན་གྱི་རྒྱུད་ལ་སོགས་པ་གྲགས་སྟོང་བརྗོད་པ་དང་བྲལ་
བར་དགོངས་པས་བྱིན་གྱིས་བརླབས་སོ། །ཀུན་ཏུ་བཟང་པོ་དེའི་ཡེ་
ཤེས་ལྔའི་སྣང་ཆ་ལས། དག་པའི་ཞིང་ཁམས་ལྔར་རྒྱལ་བ་རིགས་
ལྔ་འཁོར་ཚོམ་བུ་དང་བཅས་པ་བྱུང་སྟེ། འཁོར་རྣམས་ལ་དགོངས་
པ་ བརྗོད་དུ་མེད་ པར་ ཆོས་ སྟོན་ཏོ། །རིགས་ལྔ་དེ་ལས་ ཕྱོགས་
བཅུའི་འཇིག་རྟེན་གྱི་ཁམས་ཚད་མེད་གྲངས་མེད་པ་རྣམས་སུ། ས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བཅུའི་བྱང་ཆུབ་སེམས་དཔའ་རྣམས་ལ་རིགས་ལྔའི་དཀྱིལ་འཁོར་
དཔག་ཏུ་མེད་པར་སྣང་བས་འགྲོ་བའི་དོན་མཛད་པ་དང༌། ཕྱོགས་
བཅུའི་འཇིག་རྟེན་གྲངས་མེད་པ་ན་འགྲོ་བ་རིགས་དྲུག་སོ་སོའི་ཐུབ་
པ་དྲུག་ཏུ་སྤྲུལ་ནས་འགྲོ་བའི་དོན་མཛད་ཚུལ་ནི། རྡོ་རྗེའི་ལྗགས་
ཀྱིས་ཀྱང་བརྗོད་པར་དཀའ་བ་ཡིན་ལ། རེ་ཞིག་མི་མཇེད་འདིར་
སྤྲུལ་པ་རིམ་པར་འཕྲོ་ཚུལ་བཤད་ན། དང་པོ་བྱིན་རླབས་མཆོག་གི་
སྤྲུལ་པ་ལ་གསུམ་སྟེ། རིན་པོ་ཆེ་བརྒྱ་རྩ་གཅིག་ལས་གྲུབ་པའི་
སངས་རྒྱས་ཀྱི་སྐུ་དང་། རང་བྱུང་བསྟན་པ་བུ་གཅིག་པའི་རྒྱུད་དང༌།
ཆོས་ཉིད་ཀྱི་རྡོ་རྗེ་ཆགས་གང་པ་རྣམས་གཞོམ་གཞིག་དང་བྲལ་བར་
བསྟན་པའི་བཙས་སུ་བཞུགས་སོ། །དེ་དག་གིས་སེམས་ཅན་གྱི་
དོན་རྒྱ་ཆེན་པོ་བྱེད་པ་དང༌། དེ་ནས་ཡེ་ཐོག་དང་པོར་སངས་རྒྱས་
མངོན་འཕགས་དྲན་པ་མགོན་བྱ་བ་བྱོན་ནས་རྫོགས་ཆེན་གསུངས་
པས་ཕྲག་ཁྲིག་བདུན་ཅུ་སངས་རྒྱས་པ་ནས་བཟུང་ནས། བསྐལ་པ་
རྩོད་ལྡན་ཞེས་བྱ་བར་སངས་རྒྱས་གྲགས་པ་ཟད་པའི་འཇིག་རྟེན་
མགོན་ཞེས་བྱ་བ་བྱོན་ནས། རྫོགས་པ་ཆེན་པོ་གསུངས་པས་བཅུ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཕྲག་དགུ་སངས་རྒྱས་པ་ཡིན་གྱི་སངས་རྒྱས་བསྐལ་པའི་མགོན་པོ་
དྲུག་ཅུ་རྩ་ལྔ་བྱོན་པས་རྫོགས་པ་ཆེན་པོ་གསུངས་པ་ལ་བརྟེན་ནས་
སེམས་ཅན་གྲངས་མེད་ཚད་མེད་པ་མངོན་པར་སངས་རྒྱས་སོ། །དེ་
ཡང་ཞིང་འདིར་བསྐལ་པ་དང་པོ་དགའ་ལྡན་བརྩེགས་པ་ཞེས་བྱ་བ་
ན། སྤྲུལ་པ་རྡོ་རྗེ་འཆང་ཆེན་པོ་མེ་ཏོག་པདྨའི་སྟེང་དུ་རང་བྱུང་དུ་
བྱོན་ཏེ། རྡོ་རྗེ་སེམས་དཔའ་དང་ཕྱག་ན་རྡོ་རྗེ་ལ་རྫོགས་པ་ཆེན་
པོའི་ཆོས་དགོངས་པས་བྱིན་གྱིས་བརླབས་པར་མཛད་དོ། །དེ་ནས་
རྡོ་རྗེ་འཆང་དེ་ཉིད་ཁྱེའུ་སྣང་བ་དམ་པ་བསམ་གྱིས་མི་ཁྱབ་པ་ཞེས་
བྱ་བར་སྤྲུལ་ནས། འཁོར་བསྐལ་བཟང་གི་སངས་རྒྱས་སྟོང་ལ། སྒྲ་
ཐལ་འགྱུར་སོགས་རྫོགས་པ་ཆེན་པོའི་རྒྱུད་བཅུ་བདུན་གསུངས་སོ།།
དེ་ནས་གནས་མི་མཇེད་འཇིག་རྟེན་དུ། སྟོན་པ་འོད་མི་འཁྲུགས་
པ་དང༌། གནས་འོད་ཀྱི་ཕུང་པོར། སྟོན་པ་འཇིགས་པ་སྐྱོབ་པ་དང་།
གནས་ཆགས་འབྱུང་མངལ་དུ་སྣང་བར། སྟོན་པ་གཞོན་ནུ་རོལ་
པས་རྣམ་པར་བརྩེ་བ་དང༌། གནས་འཚོ་བྱེད་གཞོན་ནུའི་ལྡུམ་རར།
སྟོན་པ་རྡོ་རྗེ་འཆང་དང༌། གསང་སྔགས་རོལ་པའི་དུར་ཁྲོད་དུ།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
སྟོན་པ་གཞོན་ནུ་དཔའ་བོ་སྟོབས་ལྡན་དང་། གནས་སྲིན་པོ་རུ་ལུའི་
སྒྲ་ལྡན་པར། སྟོན་པ་དྲང་སྲོང་ཁྲོས་པའི་རྒྱལ་པོ་དང༌། བྱ་རྒོད་ཕུང་
པོར་སྟོན་པ་གསེར་འོད་དམ་པ་དང༌། སོག་པོ་གཡུ་སྨིན་གྱི་གནས་
སུ། སྟོན་པ་བརྩེ་བས་རོལ་པའི་བློ་གྲོས་དང༌། བྱ་རྒོད་ཕུང་པོར་
སྟོན་པ་འོད་སྲུང་བསྒྲེས་པོ་དང༌། རྡོ་རྗེ་གདན་དུ་མངོན་རྫོགས་རྒྱལ་
པོ་དང༌། སེར་སྐྱའི་གནས་སུ་སྟོན་པ་ཤཱཀྱ་ཐུབ་པའི་བར་དུ་བྱོན་ཏེ།
དེ་ཡང་སྟོན་པ་ལོངས་སྐུའི་ཆ་ལུགས་སུ་བཞུགས་པ་རྣམས་ཀྱིས་ནི།
གསང་སྔགས་བླ་མེད་དང་ཁྱད་པར་རྫོགས་པ་ཆེན་པོ་ཁོ་ན་གསུངས་
ཤིང༌། སྤྲུལ་སྐུའི་ཆ་ལུགས་ཅན་རྣམས་ ཀྱིས་དངོས་ སུ་གདུལ་ བྱ་
ཐུན་མོང་པ་ལ་སྡེ་སྣོད་གསུམ་གསུངས་ནས། ཐུན་མོང་མ་ཡིན་པའི་
གདུལ་བྱ་རྣམས་ལ་ཧེ་རུ་ཀ་ལ་ སོགས་པའི་སྐུར་ བཞེངས་ནས།
གསང་སྔགས་བླ་མེད་དང་རྫོགས་པ་ཆེན་པོའི་རྒྱུད་གཞུང་གསུངས་
པ་ ཡིན་ ལ། ཐེག་ པ་ཐུན་མོང་ པའི་ མདོ་ སྡེ་ རྣམས་ ལས་ སྟོན་ པ་
གཞན་ དེ་ རྣམས་ མ་ གྲགས་ པ་ ཡང་ སྡེ་ སྣོད་ གསུམ་ སོགས་ མ་
གསུངས་པས་མ་བགྲངས་པའོ། །དེ་ལ་སྟོན་པ་བཅུ་གཉིས་ནས་མ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འོངས་བྱམས་པ་དང་མོས་པའི་བར་གྱི་སངས་རྒྱས་སྟོང་པོ་ཐམས་
ཅད་ནི། ངོ་བོ་ཀུན་ཏུ་བཟང་པོ་ཉིད་ཡིན་པ་ལ་དགོངས་པ་ཆོས་ཉིད་
ལས་མི་གཡོ་བར་ རིམ་པ་ལྟར་བྱོན་པས་ རྒྱལ་བ་དགོངས་པའི་
བརྒྱུད་པ་ཞེས་བྱའོ།
དེ་ནས་རིག་འཛིན་བརྡ་བརྒྱུད་ནི། ཀུན་ཏུ་བཟང་པོའི་འོད་
ཟེར་ལས་སངས་རྒྱས་བཞི་བཅུ་རྩ་གཉིས་སུ་ཤར། སྐུ་གསུང་ཐུགས་
ཀྱི་འོད་ཟེར་བྱེ་བ་ཕྲག་རེ་རེ་ལ་རིགས་གསུམ་མགོན་པོར་སྤྲུལ་ནས།
སྤྲུལ་པ་འཇིག་རྟེན་ཁྱབ་པར་བཀྱེས་ཏེ་ཆོས་སྟོན་ཏོ། །རྒྱ་ནག་རི་བོ་
རྩེ་ལྔ་ན་རྗེ་བཙུན་འཇམ་པའི་དབྱངས། ལྷ་དང་དྲང་སྲོང་རྣམས་ལ་
ཆོས་སྟོན་ཅིང་བཞུགས་སོ། །ལྷོ་ཕྱོགས་རི་བོ་གྲུ་འཛིན་གྱི་རྩེ་ན་
འཕགས་པ་སྤྱན་རས་གཟིགས་དྲི་ཟ་དང་ལྷ་ཀླུ་རྣམས་ལ་ཆོས་སྟོན་
ཅིང་བཞུགས་སོ། །བྱང་ཕྱོགས་ལྕང་ལོ་ཅན་ན་གསང་བའི་བདག་
པོས་གནོད་སྦྱིན་དང་རིག་འཛིན་རྣམས་ལ་ཆོས་སྟོན་ཅིང་བཞུགས་
སོ། །ནུབ་ཕྱོགས་ཨོ་རྒྱན་གལྗོའི་གཙུག་ལག་ན་རྗེ་བཙུན་རྡོ་རྗེ་རྣལ་
འབྱོར་མས་ཌཱ་ཀི་དང་ཞིང་སྐྱོང་རྣམས་ལ་ཆོས་སྟོན་ཅིང་བཞུགས་
སོ། །ཡུལ་ཉི་ཤུ་རྩ་བཞིའི་གནས་ཆེན་རྣམས་སུ་དཔའ་བོ་དང་ཌཱ་ཀི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཉི་ཤུ་ རྩ་ བཞིས་ ཤ་ ཟ་ དང་ ཞིང་ སྐྱོང་རྣམས་ ལ་ ཆོས་ སྟོན་ ཅིང་
བཞུགས་ ཀྱང༌། གྲུབ་ པ་ ཐོབ་ པ་མ་ གཏོགས་ ཕལ་ པའི་ མིས་ མི་
མཐོང་ངོ༌། །དེ་ནས་དཔལ་ཀུན་ཏུ་བཟང་པོའི་སྐུ་གསུང་ཐུགས་ཀྱི་
སྤྲུལ་པ་རིགས་གསུམ་གྱི་མགོན་པོས་བཀའ་རྫོགས་པ་ཆེན་པོའི་
ཆོས་མཁའ་འགྲོ་མ་སྨུག་ནག་རལ་པ་ཅན་ལ་གསུངས་པས་མཁའ་
འགྲོ་མ་འབུམ་ཕྲག་དྲུག་ཅུ་རྩ་བཞི་མངོན་པར་རྫོགས་པར་སངས་
རྒྱས་སོ། །འཇམ་དཔལ་རི་རབ་ཀྱི་རྩེར་བྱོན་ནས་ལྷ་ཚངས་པ་ལ་
བཀའ་ རྫོགས་པ་ཆེན་པོ་ གསུངས་པས། ཚངས་ པ་ འཁོར་ འབུམ་
ཕྲག་དང་བཅས་ཏེ་སངས་རྒྱས། རྣམ་པར་རྒྱལ་བའི་ཁང་བཟང་དུ་
བྱོན་ནས་ལྷ་དབང་བརྒྱ་བྱིན་ལ་བཀའ་རྫོགས་པ་ཆེན་པོ་གསུངས་
པས་འཁོར་འབུམ་ ཕྲག་གཅིག་སངས་རྒྱས། ལྷ་གནས་གསུམ་དུ་
བྱོན་ནས་ལྷའི་དབང་པོ་གྲགས་ལྡན་མཆོག་སྐྱོང་ལ་བཀའ་རྫོགས་པ་
ཆེན་པོ་གསུངས་པས་ལྷའི་རིག་འཛིན་འབུམ་ཕྲག་ལྔ་སངས་རྒྱས།
འཛམ་བུའི་གླིང་དུ་ལི་ཙྪ་བཱི་དྲི་མ་མེད་པར་གྲགས་པ་ལ་གསུངས་
པས་འཁོར་འབུམ་ཕྲག་གཅིག་སངས་རྒྱས་སོ། །
དེ་ནས་སྤྱན་རས་གཟིགས་འོག་ཕྱོགས་རྒྱ་མཚོའི་གཏིང་དུ་བྱོན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ནས་ཀླུའི་རྒྱལ་པོ་འཇོག་པོ་ལ་བཀའ་རྫོགས་པ་ཆེན་པོ་གསུངས་
པས་འཁོར་འབུམ་ཕྲག་གཅིག་སངས་རྒྱས་སོ། །རི་རབ་ལྷོ་ནུབ་ཏུ་
སྲིན་པོ་བློ་གྲོས་ཐབས་ལྡན་ལ་བཀའ་རྫོགས་པ་ཆེན་པོ་གསུངས་
པས་འཁོར་ལྔ་བརྒྱ་སངས་རྒྱས་སོ། །འཛམ་བུའི་གླིང་འདིར་བྱོན་
ནས། ཨོ་རྒྱན་ཡུལ་དང༌། རྒྱ་གར་དང༌། སིང་གྷ་ལ་དང༌། ཁ་ཆེ་
དང༌། ལི་ཡུལ་དང༌། ས་ལཱའི་ཡུལ་དང༌། བོད་ཡུལ་དང༌། ཐུགས་
རྗེ་ཆེན་པོའི་ ཞིང་ ཁམས་ བདུན་ དུ་ སྤྲུལ་ པའི་ རྒྱལ་ པོ་བདུན་ལ།
བཀའ་རྫོགས་པ་ཆེན་པོ་གསུངས་པས་སྤྲུལ་པའི་རིག་འཛིན་འབུམ་
ཕྲག་ རེ་ སངས་རྒྱས་སོ། །ཕྱག་ན་རྡོ་རྗེས་རི་རབ་ བྱང་ ཕྱོགས་ སུ་
གནོད་སྦྱིན་སྐར་མདའི་གདོང་ལ་བཀའ་རྫོགས་པ་ཆེན་པོ་གསུངས་
པས་འཁོར་སྟོང་ཕྲག་གཅིག་སངས་རྒྱས་སོ། །བར་སྣང་དུ་བྱོན་ནས་
གཟའི་རྒྱལ་པོ་དྲག་ཤུལ་ཅན་ལ། བཀའ་རྫོགས་པ་ཆེན་པོ་གསུངས་
པས་འཁོར་འབུམ་ཚོ་བརྒྱད་སངས་རྒྱས། །
དེ་ནས་ཁྱད་པར་དུ་གསང་སྔགས་རྫོགས་ཆེན་མི་ཡུལ་དུ་དར་
ཚུལ་ནི། ཐེག་ཆེན་གྱི་མདོ་ཕལ་ཆེར་དང༌། གསང་སྔགས་ཀྱི་རྒྱུད་
སྡེ་རྣམས་ལྷ་ཡུལ་དང་མཁའ་འགྲོའི་ཕྱག་ཏུ་བཞུགས་པ་ལ། སངས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྒྱས་འདས་ནས་ལོ་ཉི་ཤུ་རྩ་བརྒྱད་ནས། རི་བོ་མེ་རི་འབར་བའི་རྩེ་
མོར། དམ་པའི་རིགས་ཅན་ལྔ་འདུས་ནས་གདུང་ཚིགས་ཉི་ཤུ་རྩ་
གཅིག་ གིས་ གསང་བདག་ལ་གསོལ་བ་བཏབ་པས། ཕྱག་ན་རྡོ་
རྗེས་བྱིན་གྱིས་རླབས་ཏེ། ས་གཞི་གསེར་དུ་སྣང་བ་དང༌། མེ་ཏོག་
གི་ཆར་འབེབས་པ་སོགས་ལྟས་བཟང་པོ་དང་བཅས། རྒྱལ་པོ་ཛའི་
ཕོ་ བྲང་དུ་གསང་ སྔགས་ ཀྱི་ རྒྱུད་སྡེ་མང་པོ་དང༌། ཤྲཱི་ན་ལེནྡྲའི་
གཙུག་ལག་ཏུ་མཚན་ཉིད་སྡེ་གསུམ། ཝཱ་རཱ་ཎ་སཱིར་ཀྲྀ་ཡའི་རྒྱུད་སྡེ།
རི་བོ་མེ་རི་འབར་བའི་རྩེར་ཡོ་གའི་རྒྱུད་སྡེ། རྒྱལ་པོ་ཛའི་ཁང་སྟེང་
དུ་མ་ཧཱ་ཡོ་ག །སིང་ག་ལའི་ནགས་ཚལ་དུ་ཨ་ནུ་ཡོ་ག །ཨོ་རྒྱན་དྷཱ་
ན་ཀོ་ཤའི་གླིང་དུ་ཨ་ཏི་ཡོ་གའི་རྒྱུད་སྡེ་རྣམས་ནམ་མཁའ་ནས་
བབས་པས་ན། མདོ་རྒྱུད་ཕལ་ཆེར་གནམ་ཆོས་ཁོ་ན་ཡིན་ནོ། །
ཁྱད་པར་དུ་ཨོ་རྒྱན་ཐོར་ཅོག་ཅན་གྱི་ཡུལ་དུ་བྱིས་པ་ལོ་བརྒྱད་པ་
ཞིག་གིས་རྡོ་རྗེ་སེམས་དཔའ་ཞལ་མཇལ་ཏེ་རྫོགས་པ་ཆེན་པོའི་
རྒྱུད་སྡེ་འབུམ་ཕྲག་དྲུག་ཅུ་རྩ་བཞི་དངོས་སུ་གསན་ཏེ་ཐུགས་སུ་ཆུད་
ནས། པཎྜི་ཏ་ལྔ་བརྒྱ་དང་བརྩད་པས་མ་ཐུབ་སྟེ། པཎྜི་ཏ་རྣམས་
ཀྱིས་ཕྱག་འཚལ་ཞིང་སངས་རྒྱས་ཀྱི་སྤྲུལ་པར་ཐག་བཅད། རྒྱལ་པོ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དགའ་བས་དགའ་རབ་རྡོ་རྗེ་བཏགས། རྫོགས་པ་ཆེན་པོའི་རྒྱུད་སྡེ་
ཐམས་ ཅད་ ཡི་ གེར་ བཀོད། ནམ་ མཁའི་ སྤྲིན་གསེབ་ཏུ་ བྱོན་པ་
སོགས་རྫུ་འཕྲུལ་བསྟན་ཅིང་མི་དང་ཊཱཀྐི་རྣམས་ལ་བཀའ་རྫོགས་
པ་ ཆེན་ པོའི་ ཆོས་ ཀྱི་ འཁོར་ ལོ་ བསྐོར་ བས་ འཁོར་ འབུམ་ ཕྲག་
གསུམ་སངས་རྒྱས་སོ། །དེའི་ཚེ་པཎྜི་ཏ་འཇམ་དཔལ་བཤེས་གཉེན་
ལ་འཇམ་དཔལ་གྱིས་ལུང་བསྟན་ཏེ། སློབ་དཔོན་དགའ་རབ་རྡོ་རྗེ་
དང་མཇལ་ནས་རྫོགས་པ་ཆེན་པོའི་ཆོས་ཐམས་ཅད་གསན། ཁོང་
གིས་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་བཞི་ལ་སེམས་
སྡེ་ཀློང་སྡེ་མན་ངག་གི་སྡེ་གསུམ་དུ་ཕྱེ་བ་དང༌། བཀའ་གཏེར་སྙན་
རྒྱུད་གསུམ་དུ་ཕྱེས་ནས་དར་བར་མཛད་དེ། འཁོར་འབུམ་ཕྲག་
བརྒྱད་དང་བཅས་པ་སངས་རྒྱས་སོ། །དེའི་ཚེ་རྒྱ་ནག་གི་མཁས་པ་
ཤྲཱི་སེང་ཧ་ལ་སྤྱན་རས་གཟིགས་ཀྱིས་ལུང་བསྟན་ནས། ས་ལ་ཁྲུ་
གང་མ་རེག་པར་བྱོན་པས་ཞག་དགུ་ནས་རྒྱ་གར་དུར་ཁྲོད་སོ་ས་
གླིང་ དུ་ ཕེབས་ཏེ། སློབ་དཔོན་འཇམ་དཔལ་ བཤེས་ གཉེན་དང་
མཇལ་ནས་རྫོགས་པ་ཆེན་པོའི་ཆོས་ཐམས་ཅད་གསན་ཏེ། རྡོ་རྗེ་
གདན་ནས་གཏེར་ཡང་བཏོན་ཅིང་རྒྱ་ནག་ཏུ་བྱོན་ཏེ་དར་བར་མཛད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དོ། །དེར་ འཁོར་ འབུམ་ ཕྲག་ བདུན་ དང་ བཅས་ ཏེ་ སངས་ རྒྱས་
སོ། །དེའི་ཚེ་རྒྱ་གར་ནུབ་ཕྱོགས་ཀྱི་པཎྜི་ཏ་བི་མ་ལ་མི་ཏྲ་དང༌། རྒྱ་
གར་ཤར་ཕྱོགས་ཀྱི་པཎྜི་ཏ་ཡེ་ཤེས་མདོ་གཉིས་ལ། རྡོ་རྗེ་སེམས་
དཔས་ལུང་བསྟན་ནས་ཤྲཱི་སེང་ཧ་མཇལ་དུ་བྱོན་པ་དང༌། ཨོ་རྒྱན་
རིན་པོ་ཆེ་བྱོན་པ་དང་གསུམ་གྱིས་རྫོགས་པ་ཆེན་པོའི་ཆོས་རྣམས་
རྫོགས་ པར་ གསན་ནོ། །བི་ མ་ ལ་ མི་ ཏྭ་ འཁོར་ དྲུག་ འབུམ་ དང་
བཅས་པ་སངས་རྒྱས་སོ། །དེ་ནས་ཨོ་རྒྱན་རིན་པོ་ཆེ་འོག་མིན་དུ་
བྱོན་ཏེ་ཀུན་ཏུ་བཟང་པོ་ལས་རྫོགས་པ་ཆེན་པོའི་རྒྱུད་སྡེ་དཔག་ཏུ་
མེད་པ་གསན་ནོ། །མཁའ་དབྱིངས་རྣམ་དག་གི་ཀློང་ནས་རྡོ་རྗེ་
སེམས་དཔའ་ལས་མ་ཧཱ་ཡོ་གའི་རྒྱུད་སྡེ་དཔག་ཏུ་མེད་པ་གསན་
ནོ། །བཀོད་པ་ལྷུན་གྲུབ་ཏུ་ཀུན་ཏུ་བཟང་པོ་ལས་སྤྱི་ཏི་ཡོ་གའི་རྒྱུད་
སྡེ་དཔག་ཏུ་མེད་པ་གསན་ནོ། །སྤྲིན་ནག་འདུས་པའི་དུར་ཁྲོད་དུ།
ཕྱག་རྡོར་གྱི་སྤྲུལ་པ་དེ་བ་བཟང་སྐྱོང་ལས་ཨ་ཏི་ཡོ་གའི་རྒྱུད་སྡེ་
དཔག་ཏུ་མེད་པ་གསན་ནོ། །མཁའ་སྤྱོད་རིག་འཛིན་གྱི་གནས་སུ་
མཁའ་འགྲོ་གསང་བ་ཡེ་ཤེས་ལས་དབང་རྣམས་ཞུས་སོ། །བྲག་
ཕུག་མ་ར་ཏི་ཀར་སངས་རྒྱས་སྣང་བ་མཐའ་ཡས་ཞལ་གཟིགས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ནས་ཐུགས་རྗེ་ཆེན་པོ་ལྟ་བ་ཡང་ཐོག་གི་རྒྱུད་སོགས་རྫོགས་ཆེན་
དང་འབྲེལ་བའི་རྒྱུད་གདམས་ངག་མང་དུ་གནང་ངོ༌། །ཨོ་རྒྱན་རིན་
པོ་ཆེས་བཀའ་རྫོགས་པ་ཆེན་པོ་གསུངས་པས་ཐོག་མའི་འཁོར་
འབུམ་ཕྲག་བཅུ་གསུམ་མངོན་པར་རྫོགས་པར་སངས་རྒྱས་སོ། །དེ་
ཡན་ཆད་རིག་འཛིན་བརྡ་ཡི་བརྒྱུད་པའོ། །
དེ་ནས་སྤྲུལ་པའི་རིག་འཛིན་ཐམས་ཅད་བཀའ་བགྲོས་ནས་
འཛམ་བུའི་གླིང་འདིར་གདུལ་བྱ་ཐབས་ཀྱི་ཆོས་བྱེ་བ་དྲུག་འབུམ་
བྱིན་གྱིས་རླབས་ཏེ་བཞག་གོ། །གྲོལ་བྱེད་འབྲས་བུའི་ཆོས་བདུན་
འབུམ་ཉི་ཁྲི་བཀའ་བསྒོས་ཏེ་བཞག་གོ། །ཟབ་མོ་རེག་གྲོལ་གྱི་ཆོས་
ས་ཡ་དྲུག་འབུམ་གཏེར་དུ་སྦས་སོ། །སྙན་བརྒྱུད་ཐོས་གྲོལ་གྱི་ཆོས་
འབུམ་ཕྲག་གཅིག་དང་སུམ་སྟོང་གབ་སྦས་སུ་བཞག་སྟེ། མ་འོངས་
པའི་སེམས་ཅན་དབང་པོ་ཡང་རབ་རྣམས། གྲོལ་བྱེད་འབྲས་བུའི་
ཆོས་སྤྱོད་ཤེས་པ་ཐམས་ཅད་དང༌། རེག་གྲོལ་གཏེར་དང་འཕྲད་པ་
ཐམས་ཅད་དང༌། ཐོས་གྲོལ་སྙན་བརྒྱུད་འཆང་བ་ཐམས་ཅད། སྐྱེ་
བ་རེ་རེས་ཕྱིར་མི་ལྡོག་པར་ཡང་དག་པར་རྫོགས་ཏེ་འཚང་རྒྱ་བར་
འགྱུར་རོ། །ཕྱི་མའི་དུས་ན་དེ་ལྟར་འཚང་རྒྱ་བའི་གང་ཟག་འཛམ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བུའི་གླིང་དུ་ནམ་མཁའི་སྐར་མ་ཙམ་འབྱུང་ངོ༌། །ཞེས་ལུང་ཡང་
བསྟན་ནོ། །ཁྱད་པར་ཚེ་ལོ་དྲུག་ཅུ་ཁ་རལ་ནས་བཟུང་སྟེ། ཚེ་ལོ་
བཅུ་པ་ལ་ཐུག་པའི་བར་འདིར་རྫོགས་པ་ཆེན་པོ་ཐུགས་ཀྱི་བསྟན་
པའི་དུས་ཡིན་པས། ཡིད་སྒྲིབ་རང་བཞིན་གྱིས་འདག་ཅིང་རྫོགས་
ཆེན་བསྒོམ་ན་ཉམས་དང་རྟོགས་པ་འཁྲུངས་སླ་བར་ཡང༌། སྒྲ་ཐལ་
འགྱུར་ལ་སོགས་རྒྱུད་གཞུང་རྣམས་ནས་གསུངས་སོ། །དེ་ནི་བརྡ་
བརྒྱུད་ཀྱི་འཕྲོས་ལགས་སོ། །
དེ་ནས་བི་མ་ལ་དང་ཨོ་རྒྱན་རིན་པོ་ཆེ་བོད་དུ་ཕེབས་ནས། བི་
མ་ལས་ཉང་ཏིང་འཛིན་བཟང་པོ་དང་བེ་རོ་ཙ་ན་སོགས་ལ་རྫོགས་
པ་ཆེན་པོའི་རྒྱུད་བཅུ་བདུན་སོགས་གནང་བ་ལས་བརྒྱུད་པ། བི་མ་
ལའི་སྙིང་ཐིག་དང་བེ་རོ་ཙཱ་ནའི་སྙིང་ཐིག་སོགས་སུ་གྲགས་ཏེ། དེ་
དག་ གི་ རྒྱུད་ ལས་ རྫོགས་ ཆེན་ བཀའ་ མ་དར་ རོ། །གསང་ སྐོར་
སོགས་བཀའ་གཏེར་ཟུང་འཇུག་ཀྱང་བྱུང་ཞིང༌། དེ་དག་ནི་གང་
ཟག་སྙན་ཁུངས་བརྒྱུད་པ་ཡིན་ནོ། །ཨོ་རྒྱན་རིན་པོ་ཆེས་གསུངས་
པ་རྣམས་ གཏེར་ཁ་བྱེ་ བ་ ཙམ་བོད་དུ་སྦས་ པ་ ལས། སྤྲུལ་བའི་
གཏེར་སྟོན་རྣམས་ཀྱིས་གཏེར་ཁ་དུ་མ་ནས། རྫོགས་པ་ཆེན་པོའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཆོས་སྐོར་དཔག་ཏུ་མེད་པ་གཏེར་ནས་བཏོན་པ་རྣམས་ནི་གཏེར་
ཆོས་སྨོན་ལམ་གྱི་བརྒྱུད་པ་ཡིན་ནོ། །
མཁའ་འགྲོ་གཏད་རྒྱའི་བརྒྱུད་པ་ནི། ཡེ་ཤེས་ཀྱི་ཌཱ་ཀི་དང་
ཆོས་བདག་མཁའ་འགྲོས་དངོས་སམ་ཉམས་སམ་རྨི་ལམ་དུ་ལུང་
བསྟན་ཅིང་གནང་བ་བྱིན་པ་ནི་མཁའ་འགྲོ་གཏད་རྒྱའི་བརྒྱུད་པ་
ཡིན་ལ། །
བཀའ་བབ་དོན་གྱི་བརྒྱུད་པ་ནི། བླ་མ་མཚན་ལྡན་ལ་ཉམས་
ཁྲིད་ཞུས་སམ། མཚན་ཐོས་པ་ཙམ་མམ་ཉམས་རྨི་ལམ་དུ་བྱིན་
གྱིས་བརླབས་པས་ཉམས་རྟོགས་ཁྱད་པར་ཅན་སྐྱེས་ཏེ་ཆོས་དེའི་སྒོ་
ནས་ རང་ གཞན་ གྱི་དོན་རྒྱ་ཆེན་པོ་འགྲུབ་པ་ཡང་ཡིན་ལ། ཡང་
གཏེར་ཆོས་རྣམས་ནས་ཆོས་བདག་ཏུ་ལུང་བསྟན་གསལ་བ་ཡང་དེ་
ཡིན་ཞིང༌། ཆོས་འདི་ལ་ནི་བརྒྱུད་པ་དེ་རྣམས་ཐམས་ཅད་ཚང་བ་
ཡིན་ཏེ། ཆོས་སྐུ་ཀུན་ཏུ་བཟང་པོ་སོགས་རྫོགས་ཆེན་གྱི་སྟོན་པ་
བཅུ་གཉིས་ཀྱིས་གསུངས་པའི་དོན་དང་དགོངས་པ་འདིར་འདུས།
འཕགས་པ་སྤྱན་རས་གཟིགས་ཀྱིས་དངོས་སུ་གནང་ཞིང་འགྲེལ་
པའི་བརྡའ་བཀྲོལ་བས་རིག་འཛིན་བརྡ་བརྒྱུད། སྤྲུལ་སྐུ་མི་འགྱུར་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྡོ་རྗེ་ཉིད་ནས་བརྩམས་ཏེ་གང་ཟག་སྙན་བརྒྱུད། གནམ་ གཏེར་
ཡིན་པས་གཏེར་ཆོས་སྨོན་ལམ་བརྒྱུད་པ། བེ་རོ་ཙཱ་ན་དང་ཤུད་པུ་
དཔལ་སེང་གི་ངོ་བོ་ཡིན་ཞིང་། གཏེར་ཁ་དུ་མ་ནས་ཆོས་བདག་ཏུ་
ལུང་བསྟན་པས་བཀའ་བབ་དོན་བརྒྱུད། ཡེ་ཤེས་མཚོ་རྒྱལ་གྱིས་
རྫོགས་ཆེན་འདིའི་ཆ་ལག་བཏགས་གྲོལ་གྱི་དུམ་བུ་སྔགས་བྱང༌།
ཌཀྐི་ལས་ཧུར་དྲག་མའི་རྒྱུད་ལས་རྫོགས་ཆེན་གྱི་ཁྲིད། སྒྲོལ་མའི་
རྒྱུད་ལས་དེའི་རྫོགས་ཆེན་ཁྲིད་སྒྲོལ་མས་དངོས་སུ་གསུངས་པ་དང་།
སྔགས་སྲུང་ཨེ་ཀ་ཙཱ་ཏི་ཉིད་ཀྱི་སྒྲུབ་ཐབས་སོགས་འདི་དང་འབྲེལ་
བའི་གདམས་པ་དངོས་སུ་གསུངས་པས་མཁའ་འགྲོ་གཏད་རྒྱའི་
བརྒྱུད་པ་ཚང་བ་ཡིན་ནོ། །དེ་ཡན་གྱིས་རྫོགས་པ་ཆེན་པོའི་ལོ་རྒྱུས་
བཤད་ཟིན་ནས། །
༈ ད་ནི་ཆོས་འདིའི་ལོ་རྒྱུས་བྱེ་བྲག་ཏུ་བཤད་པ་ནི། ཤར་
ཀཐོག་གི་བླ་མ་དབང་དྲག་རྒྱ་མཚོ་སྐུ་གཤེགས་ཁར་ང་རི་བོ་ཆེ་
དང་ཀརྨའི་སྡེ་མཚམས་ཤིག་ཏུ་སྐྱེ་སྟེ་གཏེར་སྟོན་མི་འགྱུར་རྡོ་རྗེ་
ཞེས་བྱ་བར་འགྱུར་ཞེས་ ཞལ་ཆེམས་ གནང་ བ་ དང་མཐུན་པར།
ངོམ་གྱི་སྟོད་དུ་བོད་ཆོས་རྒྱལ་ཁྲི་སྲོང་ལྡེའུ་བཙན་གྱི་གདུང་རིགས།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
མཁའ་སྤྱོད་པ་ནམ་མཁའ་རྒྱལ་མཚན་ཞེས་ ལུས་མ་སྤངས་ པར་
མཁའ་སྤྱོད་དུ་གཤེགས་པའི་དཔོན་རིགས་སུ་འཁྲུངས་ཚེ། སྔགས་
འཆང་རཱ་ག་ཨ་སྱས་སྒྲུབ་པ་ལ་རྩེ་གཅིག་ཏུ་གནས་པས་ཉམས་རྨི་
ལམ་གྱི་རྟེན་འབྲེལ་ལ་བརྟེན་ནས། དགུང་ལོ་བཅུ་པའི་མཇུག་ཏུ་
གདན་དྲངས་མཚན་གསོལ་ཁྲི་འདོན་སོགས་རྟེན་འབྲེལ་ཙམ་བྱས་
ཤིང༌། དབང་ལུང་མང་དུ་ཕུལ་ནས་བསྙེན་སྒྲུབ་མཉམ་དུ་མཛད་
པས་དང་པོ་སློང་དང་བར་ཆད་ཀྱི་རྣམ་པ་མང་པོ་བྱུང་། དེ་ནས་གྲིབ་
སངས་ནས་སྐྱེ་བ་བརྒྱ་ཕྲག་གཉིས་ཙམ་རིམ་པར་དྲན་པ་དང༌། མི་
མ་ཡིན་རྣམས་ཀྱིས་སྲོག་སྙིང་ཕུལ་བ་དང༌། རྩ་བ་གསུམ་གྱི་ལྷ་
ཚོགས་དཔག་ཏུ་མེད་པས་ཞལ་གཟིགས་ཤིང་ལུང་བསྟན་པ་དང༌།
རྨི་ལམ་དུ་ཆོས་སྐུ་ཀུན་ཏུ་བཟང་པོས་བརྡའི་སྒོ་ནས་དབང་བསྐུར།
ལོངས་སྐུ་ཐུགས་རྗེ་ཆེན་པོས་ཉམས་ཀྱི་སྐབས་སུ་དབང་རྒྱས་པར་
གནང༌། སྤྲུལ་སྐུ་པདྨ་འབྱུང་གནས་ཀྱིས་དངོས་སུ་དབང་བསྐུར་
ཞིང་བྱིན་གྱིས་བརླབས་ཏེ། གནམ་ཆོས་ཐུགས་ཀྱི་གཏེར་ཁ་རྡོལ་
ནས། བླ་མ་ཡི་དམ་མཁའ་འགྲོའི་ཚོགས་རྣམས་ཀྱིས་རང་རང་གི་
སྒྲུབ་ཐབས་ལས་ཚོགས་དང་བཅས་པ་རིམ་པར་གསུངས་ཤིང༌།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དབུ་ ཞབས་ སུ་ བི་ རྒྱུའི་ རྒྱ་ ཡིག་རྣམས་ ཀྱི་དཔེ་ བསྟན། རྒྱ་ ཡིག་
བཀྲོལ་བའི་རྒྱ་ཡིག་གསར་པ་མང་པོའི་ཀ་དཔེ་བསྟན། ཁྱད་པར་དུ་
སྤྲུལ་སྐུ་ཉིད་དགུང་ལོ་བཅུ་གསུམ་པ་བྱ་ལོ་དབོ་ཟླ་བའི་མར་ངོ་ནས་
བཟུང་སྟེ། ཐུགས་རྗེ་ཆེན་པོ་འགྲོ་འདུལ་ཡང་ནས་ཡང་དུ་དངོས་སུ་
ཞལ་གཟིགས་ཏེ། ཉིན་རེ་བཞིན་དུ་རྩ་ཚིག་རེ་དང་འགྲེལ་པ་རེ་
སྦྲག་སྟེ། ཁྲིད་ ཀྱི་ ཚུལ་ དུ་ གནང་ བའི་ཞག་ བར་ བར་ དུ་ སྔོན་གྱི་
དམིགས་པ་བསྒོམ་དགོས་པའི་བརྡར་མ་གསུངས་པར་ལུས། ནག་
པ་ཟླ་བའི་ཚེས་བདུན་ཉིན་ཡོངས་སུ་རྫོགས་པར་གྱུར་ཏེ། འདིའི་
བཀའ་སྲུང་ནི་ཤན་པ་དམར་ནག་ཡིན་ནོ་ཞེས་ཀྱང་གསུངས་ནས་མི་
སྣང་བར་གྱུར་ཏོ། །དེས་ཆོས་འདིའི་ལོ་རྒྱུས་སོང་ནས།
། བཞི་པ་ཡིད་ཆེས་པའི་ལུང་ཁུངས་བཤད་པ་ནི། ཆོས་ཁུངས་
བཙུན་པར་སྟོན་པ་སྟེ། དེའང་རིག་འཛིན་མི་འགྱུར་རྡོ་རྗེ་འདི་ཉིད་
ལུང་བྱང་དུ་མ་ནས་དངོས་དང་ཤུགས་ཀྱིས་ལུང་བསྟན་ཏེ། རྩ་རྒྱུད་
པད་སྡོང་བརྩེགས་པ་ལས༔ ཨོ་རྒྱན་རིན་པོ་ཆེ་ལུང་བསྟན་པའི་
མཇུག་ནས། དེ་ནས་སྤྲུལ་དང་ཡང་སྤྲུལ་ཀྱང༔ མ་འོངས་དོན་བྱེད་
སྐྱེས་ བུ་ ནི༔ ཆོ་འཕྲུལ་ སྟོན་ པ་ ལ་ ལ་ ཞིག༔ འདི་ ཡི་ མཚན་ ཙམ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འཛིན་པ་འབྱུང༔ དེ་ནས་ཉི་མའི་ཟེར་ཐག་ལྟར སྣང་ཡུལ་བྱ་བྱེད་
གནས་སྐབས་འགར༔ འཕྲོས་པའི་ཕྲེང་བ་རེ་རེ་ཙམ༔ མཐའ་ནས་
མཐའ་རུ་འབྱུང་བར་འགྱུར༔ ཞེས་དང་། བཀའ་ཐང་འབྲིང་པོ་ལས།
གཏེར་སྟོན་མི་འགྱུར་རྡོ་ རྗེ་ ཞེས་བྱ་འབྱུང༔ ཁམས་ཀྱི་ཕྱོགས་ཀྱི་
གཏེར་ཁ་བརྒྱ་ལ་དབང༔ ཞེས་དང༌། རཏྣ་གླིང་པའི་ཐུགས་སྒྲུབ་
ཡང་སྙིང་འདུས་པའི་ཆོས་བདག་ལུང་བྱང་ལས། རྡོ་རྗེའི་མིང་ཅན་
ངོམ་གྱི་ཕྱོགས་ནས་འབྱུང༔ ཞེས་སོགས་ནས། གཏེར་བདག་ཁྱོད་
ལ་རྟེན་འབྲེལ་འགྲིགས་པའམ༔ འོན་ཏེ་ཡིན་ཀྱང་མ་འོངས་ཆོས་ལ་
སྤྱོད༔ ཅེས་དང་། འབྲོག་བན་སྐྱེ་རྒྱུད་ནས་ཤུད་པུ་དཔལ་སེང་གི་སྐྱེ་
མཐར་ལུང་བསྟན་པ་ནི། མ་འོངས་མདོ་ཁམས་རི་ཆབ་ཉེ་བའི་སར༔
རྡོ་རྗེའི་མིང་ཅན་ཁ་བྱང་འཛིན༔ སྐུ་གསུམ་ལྷུན་གྲུབ་སྨེ་བས་བརྒྱན༔
མཐོང་ཐོས་ སྐྱེ་འགྲོ་ངན་སོང་མེད་པར་འགྱུར༔ ཞེས་ དང༌། རཏྭཱ་
གླིང་པའི་ལུང་བསྟན་གཅིག་ལས། ཆོས་དབྱིངས་རྡོ་རྗེའི་སྐུ་རིང་ལ
མི་འགྱུར་རྡོ་རྗེ་ཞེས་བྱ་འབྱུང༔ ཞེས་དང༌། ལུང་བསྟན་བཀའ་རྒྱ་མ་
ལས། ལོ་ཙཱ་པ་གོར་བེ་རོ་ཙཱ་ན་ཁྱོད༔ ཚེ་རབས་བསྐལ་བཟང་ད་
དུས་ཚིགས་ལ་ཕན༔ དེང་ནས་མ་འོངས་དུས་ཀྱི་མཐར་ཐུག་བར༔



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རིམ་བཞིན་འགྲོ་རྣམས་འདྲེན་དང་བསྟན་པ་སྐྱོང༔ ཞེས་ པ་ནས།
བརྒྱུད་ མར་ རིམ་ བཞིན་ དེ་ སོགས་ བསམ་ མི་ ཁྱབ༔ ཅེས་ དང༌ །
གནམ་ཆོས་ཉིད་ལས། ད་བེ་རོ་ཙཱ་ནའི་སྐུ་ཡི་སྤྲུལ༔ ཤུད་བུ་དཔལ་
སེང་ གསུང་ གི་ སྤྲུལ༔ ལང་ གྲོ་དཀོན་ མཆོག་ ཐུགས་ ཀྱི་ སྤྲུལ༔ སྣ་
ནམ་ཡེ་ཤེས་ཡོན་ཏན་སྤྲུལ༔ ཤྲཱི་བཛྲ་འཕྲིན་ལས་སྤྲུལ༔ ཨོ་རྒྱན་ང་
ཡི་སྤྲུལ་པ་ཡིན༔ ཞེས་སོགས་དང་། དེ་ནས་ཀཐོག་དབང་དྲག་དང༔
རྒྱ་མཚོ་ཞེས་པའི་མིང་ཡིན་ལ༔ མི་ཀུན་རང་གྲོལ་བ་ཞེས་འབོད༔
དེ་ རྒྱབ་ ཁྱོད་ ཉིད་ ཡིན་ པའོ༔ ཞེས་ དང༌ ། ང་ དབང་དྲག་རྒྱ་ མཚོ་
དངོས་ ཡིན་ ནོ། །བེ་ཤུད་ རོ་ པ་ ཙ་ དཔལ་ ན༔ སེང་རྣམས་ ངོ༌ བོ་
གཅིག་ ཡིན་ ནོ༔ ཞེས་ དང༌། པདྨ་ བཀའ་ ཡི་ ཐང་ ཡིག་ ལས། མི་
འགྱུར་རྡོ་རྗེར་ལུང་བསྟན་པ༔ དེ་ནི་ཡིན་པར་ཐེ་མི་ཚོམ༔ ཞེས་བྱུང་
བས་དེ་སྔ་གནམ་ཆོས་པོ་ཏི་བཅུ་གསུམ་ཙམ་ལ། དཔེ་ལས་སྣ་ཁ་
སྟོང་ལྷག་བྱོན་ཅིང༌། རྟེན་འབྲེལ་འགྲིག་ན་གཏེར་ཁ་བརྒྱ་ཙམ་ལ་
དབང་བར་གསུངས་སོ། །དེས་ཡིད་ཆེས་བའི་ལུང་ཁུངས་བཤད་པ་
དེ་སོང་ནས། །
༈ ལྔ་པ་དེ་ལ་རྩོད་པ་སྤང་བ་ནི། འོ་ན་ཆོས་འདི་བཀའ་གཏེར་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གང་ཡིན་ཞེ་ན། འདིའི་ལུང་བྱང་ལས། དེ་སྔ་བྱུང་བ་འདི་རྣམས་ནི༔
གཏེར་ གྱི་ རིགས་སུ་གཏོགས་ན་ཡང༔ བརྒྱ་རྩའི་ནང་དུ་ཆེར་མི་
གཏོགས༔ ཆེ་ཆུང་མེད་དེ་ཆོས་ཚན་རེ༔ གཏེར་ཁ་རེ་ལ་གཏོགས་
པའོ༔ གནམ་ཆོས་ཐུགས་ གཏེར་ སྙན་ བརྒྱུད་ ཟེར༔ ཞེས་ བྱུང་ བ་
དང༌། །རིག་འཛིན་དགོངས་པའི་ལྡེ་མིག་ལས། རིག་འཛིན་འདུས་
པའི་གསང་ཚིག་བཅུད། །བཀའ་ཡིན་ གཏེར་ཡིན་ དག་སྣང་ཆེ། །
གྲག་སྟོང་སྐྱེ་མེད་ རང་སྒྲ་ཆེ། །ཞེས་ གསུངས་པ་ ལྟར། ཐུགས་ རྗེ་
ཆེན་པོས་དངོས་སུ་གསུངས་པས་བཀའ་ཡིན། ཐུགས་གཏེར་ཡིན་
པས་གཏེར་ཡིན། གཏེར་སྣོད་དང་ས་ལ་མ་བརྟེན་པས་གནམ་ཆོས་
ཡིན། དངོས་སུ་སྙན་དུ་བརྒྱུད་པས་སྙན་བརྒྱུད་ཡིན་ནོ། །འོ་ན་དེ་
ལྟ་བུ་གང་ཟག་མིའི་བླ་མ་བརྒྱུད་པ་ལས་མ་བརྒྱུད་ཅིང་། སའི་
གཏེར་ནས་ཀྱང་ཐོན་པ་མ་ཡིན་པའི་ཆོས་དེ་ལྟ་བུ་འབྱུང་བར་མདོ་
རྒྱུད་གང་ལས་བཤད་ཅེ་ན། མདོ་ལས་བཤད་པ་དང༌། རྒྱུད་ལས་
བཤད་པ་དང༌། གྲུབ་ཐོབ་གོང་མའི་རྣམ་ཐར་ལས་ཀྱང་འབྱུང་བས་
རྩོད་ པ་ མེད་ པའོ། །དེ་ རྣམས་ ཁྲིད་ འགྲེལ་ ཆེན་ མོ་ ལས་ ཤེས་
སོ། །དེས་ན་ཆོས་འདི་ནི་ཤིན་ཏུ་ཟབ་ཅིང་ངོ་མཚར་དུ་མས་ཁྱད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པར་དུ་འཕགས་ཏེ། ཐུགས་རྗེ་ཆེན་པོས་དངོས་སུ་གསུངས་པའི་
བཀའ་དྲི་མ་མེད་པ། ཁ་གསལ་བ་མན་ངག་སྣོད་དྲིས་མ་ཁྱེར།
བརྒྱུད་པ་ཐག་རུལ་བྲིང་རུལ་དུ་མ་སོང་བར་བརྒྱུད་པ་ཉེ། མཁའ་
འགྲོའི་ཁ་རླངས་མ་ཡལ། དུས་ད་ལྟ་ལ་དགོངས་པའི་ཆོས་ཡིན་
པས་བྱིན་རླབས་ཕན་ཡོན་ཁྱད་པར་དུ་འཕགས་པ་འདི་ལྟ་བུ་ཞུ་ཆོག་
པ་ནི་ཚེ་སྔོན་ཚོགས་བསགས་ཤིང་སྨོན་ལམ་རྣམ་པར་དག་པ་ལས་
བྱུང་བ་ཡིན་པས། ཐེ་ཚོམ་མེད་པའི་དད་པ་དང་མོས་གུས་བསྐྱེད་
མཛོད་ཅིག །དེ་ཡན་གྱིས་རྫོགས་པ་ཆེན་པོའི་ཁྲིད་སངས་རྒྱས་ལག་
འཆང་ཞེས་བྱ་བའི་ལོ་རྒྱུས་ཀྱི་རིམ་པ་རྣམས་སོང་བ་ཡིན་པས།
བརྒྱད་པ་བྱིན་རླབས་ཅན་འདི་དང་འཕྲད། ཆོས་ཟབ་མོ་ཐེག་ པ་
དགུའི་ཡང་རྩེ་རྫོགས་པ་ཆེན་པོའི་ཁྲིད་ཞུ་ཆོག་པ་སྐལ་བ་བཟང་
སྙམ་པ་གྱིས་ལ། བླ་མ་དང་ཆོས་ལ་དད་གུས་རྩེ་གཅིག་ཏུ་བསྐྱེད་ལ་
ཉོན་ཅིག །
1:|: ༈ འོ་ན་ད་ལམ་རྫོགས་པ་ཆེན་པོའི་ཁྲིད་སྟོན་པ་ལ། གང་གིས་
འཆད་པ་བླ་མའི་མཚན་ཉིད། གང་ལ་འཆད་པ་སློབ་མའི་མཚན་
ཉིད། བླ་མ་བསྟེན་ཚུལ། གང་དུ་འཆད་པ་གནས་ཀྱི་མཚན་ཉིད།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དུས་ཀྱི་མཚན་ཉིད། བཤད་ པའི་ ཕན་ཡོན། དེ་ལ་འཕྱ་ བའི་ ཉེས་
དམིགས། ཐོས་པའི་ ཕན་ཡོན། ཉན་ཚུལ། སྤྱོད་ལམ། ཡོ་བྱད། ཇི་
ལྟར་འཆད་པའི་ཁྲིད་ཚུལ་དངོས། རྗེས་ཀྱི་བྱ་བ་དང་ས་བཅད་དྲུག་
ཏུ་ཡོད་པ་རྣམས་ཁྲིད་འགྲེལ་ཆེན་མོ་ལས་ཤེས་ལ། འདིར་བླ་མ་
དང་སློབ་མའི་མཚན་ཉིད་བླ་མ་བསྟེན་ཚུལ་དང་གསུམ་ཅུང་ཟད་
བཤད་ན། བླ་ མ་ ལྔ་ བཅུ་ པ་ ལས། བླ་ མ་ དང་ནི་ སློབ་ མ་ དག །
མཚུངས་པར་དམ་ཚིག་ཉམས་ འགྱུར་བས། །དཔའ་བོས་དང་པོ་
སློབ་ དཔོན་ དང༌། །སློབ་མའི་འབྲེལ་བ་བརྟགས་ པར་ བྱ། །ཞེས་
དང༌། ཨོ་རྒྱན་རིན་པོ་ཆེས། བླ་མ་མ་བརྟགས་ན་ལམ་ལོག་པའི་
སྐྱོན་ཏེ༔ ཞེས་གསུངས་སོ། །ད་ལམ་སྐབས་སུ་བབས་པ་རྫོགས་པ་
ཆེན་པོའི་ཆོས་འདི་གང་ལ་ཞུ་བའི་བླ་མའི་མཚན་ཉིད་བཤད་ན།
ཨོ་རྒྱན་རིན་པོ་ཆེའི་ཞལ་ནས། དང་པོ་བླ་མའི་སྐྱོན་ནི༔ ཐོས་རྒྱ་
ཆུང་ལ་ང་རྒྱལ་ཆེ་བ༔ བླུན་རྨོངས་ཚིག་ལ་སྲེད་ཅིང་ཁེངས་སེམས་
ཆེ་བ༔ ཤེས་རབ་ཆུང་ཞིང་དོན་ལ་རྨོངས་པ༔ བསྐྱེད་རྫོགས་དོན་ལ་
གཡེལ་ཞིང་ལག་ལེན་རྡུག་པ༔ བདག་འཛིན་ཆེ་ཞིང་ཐུགས་རྗེ་ཆུང་
བ༔ དག་སྣང་ཆུང་ལ་ལོག་ལྟ་ཆེ་བ༔ མཁྱེན་པ་ཆུང་ཞིང་ཕྱོགས་ཆ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཆེ་བའི་བླ་མ་དེ་བརྟེན་ན་ཕུང་བར་འགྱུར་བས་སྤང་བར་བྱའོ༔ ཞེས་
དང༌། ཡང་ཨོ་རྒྱན་རིན་པོ་ཆེས། དུས་སྙིགས་མའི་ཆོས་པ་རྣམས་
ལྟ་སྤྱོད་གཞུང་བཞིན་དུ་མི་སྤྱོད༔ ཉན་ལོང་མེད་པར་བསྒོམ་རིང
བསྒོམ་ལོང་མེད་ པར་ འཆད་ རིང༔ རང་ མ་ སྨིན་ པར་ གཞན་ ལ་
དབང་བསྐུར༔ རང་མ་གྲོལ་བར་གཞན་ལ་ཉམས་ཁྲིད་སྟོན༔ མ་གོ་
བའི་གོ་བརྫུ༔ མ་རྟོགས་པའི་རྟོགས་བརྫུ༔ མ་གྲོལ་བའི་གྲོལ་བརྫུ་
བསྒོམས་པས་རང་མ་གྲོལ༔ བཤད་པས་གཞན་ལ་མ་ཕན༔ ཉམས་
མྱོང་ཁའི་ སྟོང་ སྐད་ ལ་ རེ་ བ རིར་ བསྡད་ན་ ལུང་དྲན ལུང་དུ་
བསྡད་ན་རི་དྲན༔ ཐག་ཆོད་ཀྱི་གདེངས་མེད་པར་བརྫུ་བག་ཀྱིས་
གཞན་བསླུ༔ རང་གི་རིགས་རྒྱུད་དང༔ ཕོ་ཚུགས་ཤོར་དོགས་པས་
གཞན་ལ་ནི་མི་ཞུ༔ ནང་ན་ནི་ཐེ་ཚོམ་མེ༔ ཁུ་འཕྲིག་གེ༔ ཕྱི་ཚུལ་ནི་
མཁས་བཙུན་བཟང་གསུམ་དུ་བསྒོམས༔ ཁ་ཏོན་ ཕྲག་དོག་དང་
ཟུར་ཟ་ལ་བྱེད༔ རང་ལ་ཡོན་ཏན་ཁྱི་ རྒྱ་བོའི་སྤུ་ཙམ་མེད་པར་
གཞན་གྱི་སྟག་གི་གྲྭ་ལ་འཕྱ༔ རང་ལ་ར་རྒན་གྱི་ཨག་ཚོམ་ཙམ་
མེད་པར་གཞན་གྱི་འབྲོང་གི་རྔ་ལྗང་ལ་འཕྱ༔ མིང་ཆོས་རྗེ༔ རྟོགས་
ལྡན༔ རིན་པོ་ཆེ༔ ཞིག་པོ༔ མཁན་པོ རྗེ་བཙུན་དུ་བཏགས་ པའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མི་གཙང་བ་དར་གྱིས་གཏུམ་པའི་ཆོས་པ་མང་པོ་བོད་འདིར་འབྱུང་
བར་འདུག་པས་རང་རེའི་བདམ་ཀ་མ་ནོར་ཞིག༔ ཅེས་གསུངས་
པས། བླ་མ་བརྟགས་དཀའ། དེ་ཡང་མདོ་རྒྱུད་ཀུན་ནས་བླ་མ་དེའི་
རྣམ་ཐར་མཛད་སྤྱོད་ལ་བརྟེན་ནས་བླ་མ་བརྟགས་པར་གསུངས་
ནའང་། དུས་སྙིགས་མ་ལ་ནི་བདུད་དང་དམ་སྲི་རྣམས་ཀྱིས་མཁས་
བཙུན་བཟང་པོའི་ཆ་ལུགས་བཟུང་ནས་སེམས་ཅན་རྣམས་ངན་སོང་
དུ་འཁྲིད་པར་ཡང་འབྱུང་སྟེ། ཨོ་རྒྱན་རིན་པོ་ཆེས། ལྷ་མིན་ལྷ་རུ་
བརྫུ་བའི་རྒྱ་འདྲེ་དང༔ འགོང་པོ་སྤུན་དགུ་མི་ཡུལ་བབས་པ་ལས
དེ་ཡི་ཆོ་འཕྲུལ་སར་གནས་སེམས་དཔའི་ཚུལ༔ རྣམ་དཔྱོད་ཁྱད་
འཕགས་མང་བསྲེལ་ཀུན་ནས་གཙང༔ མཐོང་ཙམ་ཉིད་ནས་དད་པ་
འཐོབ་པ་ཡོང༔ ཞེས་ གསུངས་པ་དང༌། བཅོམ་ལྡན་འདས་ཀྱིས་
མདོ་སྡེ་རྣམས་ལས། བདུད་མཁན་པོ་དང་སློབ་དཔོན་གྱི་ཆ་བྱད་དུ་
འབྱུང་བར་བཤད་པས། ཕྱིའི་སྤྱོད་ལམ་བཙུན་པ་དང་ཞི་དུལ་ཆེ་བ་
ཙམ་ལ་ཡང་ཡིད་གཏོད་མེད། ཐ་སྙད་ཚིག་ལ་མཁས་པ་ཙམ་ལ་
ཡང་ བློ་གཏད་མེད་དེ། རྒྱུད་གྲོལ་ ཉམས་ གཅིག་མེད་ན། བདུད་
དང་དམ་སྲི་འགའ་རེས་ཀྱང་མདོ་སྡེ་མང་པོ་བློ་ལ་ཡོད་པ་དང་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
འདྲའོ། །ཞེས་གསུངས་སོ། །དེ་ལྟར་བླ་མ་ངན་པ་སྤངས་ནས་བཟང་
པོ་ཇི་ལྟ་བུ་བསྟེན་ཞེ་ན། ཨོ་རྒྱན་རིན་པོ་ཆེའི་ཞལ་ནས། སྤྱིར་ཐེག་
པ་ ཆེན་ པོའི་ ཚིག་ དོན་ ལག་ ལེན་ གསུམ་ ལ་ མཁས་ པ༔ བསྐྱེད་
རྫོགས་ བཟླས་ བརྗོད༔ ལྟ་ སྒོམ་ སྤྱོད་ གསུམ༔ གཞི་ ལམ་ འབྲས་
གསུམ་ལ་རྟགས་དང་དྲོད་ཐོབ་པ༔ རང་ཉམས་སུ་ལེན་ཅིང་སྒྲུབ་ལ་
བརྩོན་པ༔ གཞན་དོན་ཁྲིད་ལ་མཁས་ཤིང་ཐུགས་རྗེ་ཆེ་བ་དང༔
ཐུགས་དགོངས་རྟོགས་པ་དང་ལྡན་པ༔ ཐུགས་རབ་དག་སྣང་དང་
ཐུགས་རྗེས་འཛིན་པ༔ ཚེ་འདིའི་སྣང་ཤས་དོར་ནས་ཕྱི་མ་དོན་དུ་
གཉེར་བ༔ བརྒྱད་པའི་བྱིན་རླབས་ཡོད་ཅིང་ལག་ལེན་ཡོན་ཏན་
དང་ལྡན་པ་དེ་ཡིད་བཞིན་གྱི་ནོར་བུ་ལྟ་བུར་བསྟེན་པར་བྱའོ། །
ཞེས་གསུངས་པ་དང་། ཁྱད་པར་ཨོ་རྒྱན་རིན་པོ་ཆེའི་ལུང་བྱང་རྙིང་
པ་རྣམས་ནས་ལུང་བསྟན་པ་དང༌། གཏེར་ཁ་སོ་སོའི་ཆོས་བདག་
ལས་ཅན་དུ་ལུང་གིས་ཟིན་པ་རྣམས་ནི། རྫོགས་པ་ཆེན་པོ་ཞུ་བའི་
བླ་མ་མཆོག་ཡིན་ནོ། །ལུང་ནས་དངོས་སུ་མ་ཟིན་ཀྱང་ལུང་ནས་
ཟིན་པའི་བླ་མས་ཅི་གསུངས་བཀའ་བཞིན་བསྒྲུབ་ནས་ཉམས་སུ་
བླངས་པས། རྟོགས་པ་ཁྱད་པར་ཅན་རྒྱུད་ལ་སྐྱེས་པའི་རྟོགས་ལྡན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གྱི་རྣལ་འབྱོར་བྱུང་ན་ཡང་རྫོགས་པ་ཆེན་པོ་ཞུ་བའི་བླ་མར་རུང་བ་
ཡིན་ནོ། །དེ་ལྟ་བུ་མ་རྙེད་ན། །སྐྱོན་དང་ཡོན་ཏན་གཉིས་ཡོན་ཏན་
ཆ་ཆེ་བ་ཙམ་བསྟེན་རུང་བར་དུས་འཁོར་རྒྱུད་འགྲེལ་ལས་གསུངས་
སོ། །དེ་ནས་ སློབ་ མ་ བརྟགས་ དགོས་ཏེ། ཨོ་ རྒྱན་ རིན་ པོ་ ཆེས།
སློབ་མ་མ་བརྟགས་ཆོས་ཀྱི་བདུདཿ ཅེས་གསུངས་པ་དང༌། ཡང་ཨོ་
རྒྱན་རིན་པོ་ཆེས། ཁ་མཁས་ཤིང་རྒྱུད་ངན་པ༔ ལག་དམ་ཞིང་སྟོང་
ཞུས་མཁས་པ༔ བཀའ་བཞིན་མི་བསྒྲུབ་པར་ཚེ་འདི་ལ་ཞེན་པ༔
གདམས་པ་ལ་ཐོབ་ཆོག་བྱེད་ཅིང་ཁ་གཡེང་བ༔ དམ་ཚིག་མེད་ཅིང་
དྲིན་ལ་རྩོད་པ༔ ཡོན་ཏན་མི་མཐོང་སྐྱོན་ལ་རྟོག་པ༔ དེ་ལྟ་བུའི་
སློབ་ མ་ ཆོས་ ཀྱི་ བདུད་ དེ་ སྤང་བར་བྱ༔ ཞེས་ གསུངས་ པ་ དང༌ །
བཤད་རྒྱུད་རྡོ་རྗེ་ཕྲེང་བ་ལས། ཇི་ལྟར་སེང་གེའི་འོ་མ་ནི། །ས་ཡི་
སྣོད་དུ་བཞག་མི་བྱ། །དེ་བཞིན་རྣལ་འབྱོར་ཆེན་པོའི་རྒྱུད། །སྣོད་
མིན་རྣམས་ལ་སྦྱིན་མི་བྱ། །ཞེས་གསུངས་སོ། །འོ་ན་སྣོད་ལྡན་ནི་
ཅི་ལྟ་བུ་ཞེ་ན། ཨོ་རྒྱན་རིན་པོ་ཆེའི་ཞལ་ནས། ཤེས་རབ་ཆེ་ཞིང་
སྡུག་སྲན་ཆེ་བ༔ མོས་གུས་དང་དག་སྣང་ངེས་འབྱུང་དང་སྐྱོ་ཤས་ཆེ་
བ༔ ཚེ་འདི་བློས་བཏང་ནས་བསྒྲུབ་པ་སྲོག་དང་བསྡོ་ནུས་པ༔ ཅི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གསུངས་བཀའ་ཉན་ཞིང་མོས་གུས་ལ་ལྡེམ་རྐྱང་མེད་པ་དེ་ལྟ་བུ་
བཙལ་ ལོ༔ ཞེས་ གསུངས་ པས། དེ་ ལྟ་ བུའི་ སློབ་ མ་ ལ་ བཀའ་
རྫོགས་པ་ཆེན་པོ་བསྟན་ན། ཚེ་གཅིག་ལུས་གཅིག་ལ་སྣང་བཞི་
མཐར་ཕྱིན་ནས། ཀ་དག་གི་ཀློང་དུ་འཚང་རྒྱ་བ་ལ་དགོངས་པ་ཡིན་
ལ། ཡང་སློབ་མའི་མཚན་ཉིད་ཐམས་ཅད་ཚང་དཀའ་ནའང༔ དད་
པ་བརྟན་པོ་ཡོད་ན་ཆོས་འདི་བསྟནཔའི་སྣོད་དུ་རུང་ལ། དད་པ་
མེད་པ་དང་མ་གུས་པ་དང་ལོག་ལྟ་ཅན་ལ་ཆོས་འདི་བསྟན་དུའང་
མི་རུང༌། ཉན་དུའང་མི་རུང་སྟེ། འདི་ནི་ ཐེག་ པ་ དགུའི་ཡང་རྩེ་
གསང་སྔགས་གསང་བ་ལས་ཀྱང་ཆེས་གསང་བ་བཀའ་རྫོགས་པ་
ཆེན་པོ་ཤིན་ཏུ་ཟབ་ཅིང་གཉན་པའི་ཆོས་དུག་སྦྲུལ་མགོའི་ནོར་བུ་
ལྟ་བུ་ཡིན་ཏེ༔ ཨོ་རྒྱན་རིན་པོ་ཆེས། ངའི་གཏེར་ཆོས་ཤིན་ཏུ་གཉན་
པ་ སྟེ༔ དཔེར་ ན་ དུག་ སྦྲུལ་ མགོའི་ ནོར་ བུ་ འདྲ༔ ཞེས་ གསུངས་
སོ། །དེས་ན་ཁྱོད་རང་རྣམས་སྣོད་དུ་རུང་བའི་ཕྱིར་དད་པ་བསྐྱེད་པ་
གལ་ཆེ། དེ་ལྟར་བླ་མ་མཚན་ལྡན་དང་སློབ་མ་སྣོད་ལྡན་ཚང་ནས།
བླ་མ་ཇི་ལྟར་བསྟེན་པར་བྱ་ཞེ་ན། ཨོ་རྒྱན་རིན་པོ་ཆེའི་ཞལ་ནས།
མཚན་ཉིད་དང་ལྡན་པའི་བླ་མ་ལ་སངས་རྒྱས་དངོས་སུ་མཐོང་བས



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཅི་གསུངས་ཀྱི་བཀའ་ཉན་ཅིང་ལུས་སྲོག་ལ་མི་ཕངས་པ༔ ཅི་ཡོད་
ཆགས་མེད་དུ་འབུལ་ཞིང་བླ་མ་མཉེས་ན་སྙིང་དང་མིག་འབུལ་ཡང་
མི་ཆགས་པ་ཞིག་དགོས་གསུངས་སོ། །དེ་ལྟར་བླ་མ་དང་སློབ་མའི་
མཚན་ཉིད། ཇི་ལྟར་བསྟེན་ཚུལ་དང་གསུམ་སོང་ངོ༌། །དེས་ན་དམ་
ཚིག་རྣམས་ཚུལ་བཞིན་དུ་མ་བསྲུངས་ན། ཆོས་འདི་ཨོ་རྒྱན་རིན་པོ་
ཆེའི་ཐུགས་བཅུད་བཀའ་རྫོགས་པ་ཆེན་པོ་ཡིན་པས་བཀའ་གཉན།
ཆོས་ འདིའི་བཀའ་ སྲུང་ གནོད་ སྦྱིན་ ཤན་ པ་ དམར་ ལེན། གཟའ་
བདུད་དུག་གི་སྤུ་གྲི། །མ་མོ་ཨེ་ཀ་ཙ་ཏི། དམ་ཅན་རྡོ་རྗེ་ལེགས་པ་
རྣམས་ཡིན་པས། ཚེ་འདི་ཉིད་ལ་བཀའ་ཆད་འོང་བར་གསུངས་པ་
དང༌། ཕྱི་མའི་ཉེས་དམིགས་ཀྱང་དུད་འགྲོའི་སྐྱེ་བ་ལྔ་བརྒྱ་སོགས་
ལེན་ པར་ བཤད་ པས། ཐམས་ ཅད་ དད་ པ་ དང་ དམ་ ཚིག་ ཚུལ་
བཞིན་བསྲུངས་ནས་བློ་སྣ་ཆོས་ལ་རྩེ་གཅིག་ཏུ་གཏད་པ་གལ་ཆེ་
གལ་ཆེ། །
༈ ད་དངོས་གཞིའི་ཁྲིད་འཆད་པ་ལ་ཡང་། སྔོན་འགྲོ་དངོས་
གཞི་རྗེས་དང་གསུམ་ཡོད། སྔོན་འགྲོ་ལ་ཐུན་མོང་དང་ཐུན་མོང་མ་
ཡིན་པ་གཉིས་ཡོད། སྔོན་འགྲོ་ཐུན་མོང་བ་ལ་ཡང་། དལ་འབྱོར་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྙེད་དཀའ། འཆི་བ་མི་རྟག་པ། ལས་རྒྱུ་འབྲས། འཁོར་བའི་ཉེས་
དམིགས་ དང་ བཞི་ ཡོད་ པ་ ལས། དང་ པོ་ དལ་ འབྱོར་ རྙེད་ པར་
དཀའ་ བའི་ ཁྲིད་ སྟོན་ པར་ བྱེད་ པ་ ལ། འཕགས་ པ་ སྤྱན་ རས་
གཟིགས་ཀྱིས་དངོས་སུ་གསུངས་པའི་རྩ་བ་རྡོ་རྗེའི་ཚིག་རྐང་ལས།
དལ་ འབྱོར་ འདི་ ནི་ ཤིན་ ཏུ་ རྙེད་ པར་ དཀའ༔ ཞེས་ དང༌ ། དེའི་
འགྲེལ་པ་ཐུགས་རྗེ་ཆེན་པོ་ཉིད་ཀྱིས་གསུངས་པ་ལས། ཅེས་པ་
དེའི་རྒྱས་གདམས་འདི་ལྟ་སྟེ། དལ་འབྱོར་གྱི་ལུས་འདི་ནི་ཤིན་ཏུ་
རྙེད་ པར་ དཀའ་ སྟེ། ཞེས་ གསུངས་ སོ། །དེའི་ དོན་འཆད་ པ་ ལ།
དལ་ཞེས་པ་ནི་དལ་བ་བརྒྱད་ཡིན་ཏེ། མི་ཁོམ་པའི་གནས་བརྒྱུད་
དང་བྲལ་བ་ནི་དལ་བ་ཕུན་སུམ་ཚོགས་པ་ཡིན་ནོ། །མི་ཁོམ་པའི་
གནས་ བརྒྱད་ ནི། མདོ་དྲན་ པ་ ཉེར་ བཞག་ ལས། དམྱལ་ བ་ ཡི་
དྭགས་དུད་འགྲོ་དང༌། །ཀླ་ཀློ་ཚེ་རིང་ལྷ་དང་ནི། །ལོག་ལྟ་སངས་
རྒྱས་ ཀྱིས་ སྟོང་ པ། །ལྐུག་ པ་ འདི་ དག་ མི་ ཁོམ་ བརྒྱད། །ཅེས་
གསུངས་སོ། །དེ་རྣམས་ཅི་ལྟར་མི་ཁོམ་པ་ཡིན་ཞེ་ན། དམྱལ་བ་ནི་
རྟག་ཏུ་ཚ་གྲང་གི་སྡུག་བསྔལ་གྱིས་མནར་ནས་ཆོས་མི་ཁོམ། ཡི་
དྭགས་བཀྲེས་སྐོམ་གྱི་མེ་འབར་བས་ཆོས་མི་ཁོམ། དུད་འགྲོ་ནི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བླུན་ཞིང་གཏི་མུག་པས་ཆོས་མི་ཤེས་པས་མི་ཁོམ། ལྷ་ཚེ་རིང་པོ་ནི་
འདུ་ཤེས་མེད་པས་ཆོས་མི་ཁོམ་སྟེ་གོ་སྐབས་མེད། འདོད་ཁམས་
ཀྱི་ལྷ་རྣམས་ཀྱང་མི་ལ་ལྟོས་ན་ཚེ་རིང་པོ་སྟེ། གནས་སྐབས་ཀྱི་རྩེ་
དགའ་ལོངས་སྤྱོད་ལ་ཡེངས་ནས་ཆོས་མི་ཁོམ། ཀླ་ཀློ་ནི་དགེ་བའི་
བཤེས་གཉེན་དང་མཇལ་བར་དཀའ་བས་ཆོས་མི་ཁོམ། ལོག་ལྟ་
ཅན་ནི་ཆོས་ལ་མི་དད་པས་མི་ཁོམ། སངས་རྒྱས་ཀྱིས་སྟོང་པ་ཞེས་
པ་ནི། སངས་རྒྱས་མ་བྱོན་པའི་མུན་བསྐལ་དང༌། སངས་རྒྱས་ཀྱི་
བསྟན་པ་མི་གནས་པའི་དུས་ཆོས་མི་ཤེས་པས་མི་ཁོམ། ལྐུགས་པ་
ཞེས་པ་ནི་མིར་སྐྱེས་ཀྱང་། ཤིན་ཏུ་བླུན་ཞིང་རིག་པ་མི་གསལ་བ་སྟེ།
དེས་ཆོས་མི་གོ་བས་མི་ཁོམ་པའོ། །དེ་བརྒྱད་པོ་དང་བྲལ་བའི་མི་
ལུས་ནི་དལ་བ་ཕུན་སུམ་ཚོགས་པ་ཡིན་ནོ། །འབྱོར་ཞེས་པའི་དོན་
ནི། རང་གི་འབྱོར་པ་ལྔ་གཞན་འབྱོར་ལྔ་དང་བཅུ་ཚང་བ་ནི་འབྱོར་
པ་ཕུན་སུམ་ཚོགས་པ་ཡིན་ལ། རང་འབྱོར་ལྔ་ནི། བསླབ་བཏུས་
ལས། མི་ཉིད་དབུས་སྐྱེས་དབང་པོ་ཚང་། །ལས་མཐའ་མ་ལོག་
གནས་ལ་དད། །འདི་ལྔ་རང་གི་འབྱོར་པ་ཡིན། ། ཞེས་གསུངས་
པས། མི་ ལུས་ གཙང་ མར་ སྐྱེས་ པ་ དང༌ ། ཡུལ་ དབུས་ ནི་ ས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཚིགས་ཀྱི་དབང་དུ་བྱས་ན་རྒྱ་གར་གྱི་ཡུལ་ རྒྱལ་པོའི་ཁབ་སོགས་
གྲོང་ཁྱེར་དྲུག་ཁོ་ན་ཡིན་ཡང་། འདིར་ཆོས་ཚིགས་ཀྱིས་དབང་དུ་
བྱས་ན་དམ་པའི་ཆོས་དར་བའི་ཡུལ་དུ་སྐྱེས་པ། དབང་པོ་ཚང་ཞིང་
སྐྱེས་པ་དང་བུད་མེད་ཀྱི་དབང་པོ་དང་ལྡན་པའོ། །ལས་མཐའ་མ་
ལོག་པ་ནི་ཚེ་འདིར་མཚམས་མེད་པའི་ལས་སོགས་མ་བྱས་པ།
གནས་ལ་དད་པ་ནི་དཀོན་མཆོག་གསུམ་དང་ཆོས་ལ་དད་པ་ཤེས་པ།
དེ་ ལྔ་ ཚང་ བ་ནི་ རང་ འབྱོར་ ལྔའོ། །གཞན་འབྱོར་ལྔ་ནི། བསླབ་
བཏུས་ལས། སངས་རྒྱས་བྱོན་དང་དེས་ཆོས་གསུངས། །བསྟན་པ་
གནས་དང་དེའི་རྗེས་འཇུག །གཞན་ཕྱིར་སྙིང་ནི་བརྩེ་བའོ། །ཞེས་
གསུངས་ཏེ། ད་རེས་སྟོན་པ་ཤཱཀྱ་ཐུབ་པ་འཇིག་རྟེན་དུ་བྱོན། དེས་
ཆོས་ཀྱི་འཁོར་ལོ་ནི་བསྐོར། བསྟན་པ་ཡང་རྙིང་མའི་ལུགས་ལ་ནི་
ལྔ་བརྒྱ་ཕྲག་དགུའི་དཀྱིལ་ཙམ་ཡིན་པ་དང༌། ཁྱད་པར་ཚེ་ལོ་དྲུག་
ཅུ་ནས་བཅུའི་བར་དུ་རྫོགས་པ་ཆེན་པོའི་ཐུགས་ཀྱི་བསྟན་པ་དར་
བར་གསུངས་པས། ད་ལྟ་རྫོགས་ཆེན་བསྒོམ་ན་མྱུར་དུ་རྟོགས་པ་སྐྱེ་
བའི་དུས་ཀྱང་ཡིན། བསྟན་པ་དེ་ཡི་རྗེས་སུ་འཇུག་པ་དགེ་འདུན་གྱི་
སྡེ་གནས་པ་དང་། གཞན་ཕྱིར་སྙིང་བརྩེ་བ་དགེ་བའི་བཤེས་གཉེན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྣམས་རང་དོན་ཚགས་སུ་ཚུད་ནས། གཞན་ལ་ཕན་ཕྱིར་ཆོས་སྟོན་
པ་རྣམས་ ཡིན། དེ་ བཅུ་ པོ་ འཛོམས་ པ་ འདི་ དལ་ འབྱོར་ གཉིས་
འཛོམས་པས། རང་ཅག་རྣམས་དལ་འབྱོར་གྱི་ཆོས་བཅོ་བརྒྱད་དང་
ལྡན་པའི་མི་ལུས་གཙང་མ་རིན་པོ་ཆེ་ཞེས་བྱའོ། །འདི་ནི་ཤིན་ཏུ་
རྙེད་པར་དཀའ། །ཞེས་དང་། དལ་འབྱོར་གྱི་ལུས་འདི་ཤིན་ཏུ་རྙེད་
པར་དཀའ་སྟེ། ཞེས་འདིའི་རྩ་ཚིག་དང་འགྲེལ་པ་ལས་གསུངས་
པའི་དོན། སྤྱིར་རྙེད་པར་དཀའ་ཚུལ་དང༌། རྒྱུ་དང་དཔེ་དང་གྲངས་
ཀྱི་སྒོ་ནས་རྙེད་པར་དཀའ་ཚུལ། དེ་ལ་སྙིང་པོ་ལེན་པར་གདམས་
པའོ། །དང་པོ་ནི། སྙིང་རྗེ་པདྨ་དཀར་པོའི་མདོ་ལས། །མིར་སྐྱེ་བ་
ནི་རྙེད་པར་དཀའ། དལ་བ་ཕུན་སུམ་ཚོགས་པའང་རྙེད་པར་དཀའ།
སངས་རྒྱས་འཇིག་རྟེན་དུ་འབྱུང་བའང་རྙེད་པར་དཀའ། དགེ་བའི་
ཆོས་ལ་འདུན་པའང་རྙེད་པར་དཀའ། ཡང་དག་པའི་སྨོན་ལམ་རྙེད་
པར་ དཀའ། འོ་ན་རྒྱུ་ ཅིའི་ ཕྱིར་ རྙེད་ པར་ དཀའ་ ཞེ་ན། མི་ལུས་
འཐོབ་ པའི་ རྒྱུ་ ཚུལ་ ཁྲིམས་ བསྲུངས་ དགོས། ཚུལ་ ཁྲིམས་ མ་
བསྲུངས་ན་མི་ལུས་ཐོབ་པར་མི་སྲིད་ལ། ཚུལ་ཁྲིམས་སྲུང་མཁན་
དཀོན་པའི་ཕྱིར་མི་ལུས་ཐོབ་དཀའ་སྟེ། དབུ་མ་འཇུག་པ་ལས།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྐྱེས་བུ་ཚུལ་ཁྲིམས་རྐང་པ་ཆག་གྱུར་ན། །སྦྱིན་པས་ལོངས་སྤྱོད་
ལྡན་ ཡང་ ངན་འགྲོར་ལྟུང་། །ཞེས་ གསུངས་སོ། །དཔེའི་སྒོ་ནས་
རྙེད་པར་དཀའ་བ་ནི། བཅོམ་ལྡན་འདས་ཀྱིས་གཅུང་དགའ་བོ་ལ་
བཀའ་སྩལ་པ། ཁབ་མིག་ནམ་མཁའ་ལ་འཕྱར་ནས་ཡུངས་དཀར་
སྤར་མོ་གང་གཏོར་ན་ཁབ་མིག་ཏུ་ཡུངས་དཀར་ཆགས་སྲིད་པ་ཙམ་
ཡིན། གྱང་ལོགས་ལ་སྲན་མ་སྤར་གང་གཏོར་ན་སྲན་མ་ཆགས་པ་
སྲིད་པ་ཙམ་ཡིན། དེ་བཞིན་དུ་མི་ལུས་ཐོབ་པ་སྲིད་པ་ཙམ་མོ། །
ཞེས་གསུངས་སོ། །གྲངས་ཀྱི་སྒོ་ནས་རྙེད་པར་དཀའ་བ་ནི། བཅོམ་
ལྡན་འདས་ཀྱིས་ངན་སོང་གསུམ་ནི་ས་ཆེན་པོའི་རྡུལ་ཙམ་མོ། །
མིར་སྐྱེ་བ་ནི་སེན་མོའི་སྟེང་གི་རྡུལ་ཙམ་མོ། །ཞེས་གསུངས་པས།
དེ་ལྟ་བུའི་ཐོབ་དཀའ་བའི་མི་ལུས་དེ་ལ་སྙིང་པོ་ལེན་དགོས་པའི་རྒྱུ་
མཚན་བཤད་ན། སྤྱོད་འཇུག་ ལས། དལ་འབྱོར་ འདི་ནི་ཤིན་ཏུ་
རྙེད་པར་དཀའ། །སྐྱེས་བུའི་དོན་གྲུབ་ཐོབ་པར་གྱུར་པ་ལ། །གལ་
ཏེ་འདི་ལ་ཕན་པ་མ་བསྒྲུབས་ན། །ཕྱིས་ནས་ཡང་དག་འབྱོར་བ་ག་
ལ་འགྱུར། །ཞེས་གསུངས་སོ། །དོན་དེ་རྣམས་ལ་དགོངས་ནས་ཨོ་
རྒྱན་རིན་པོ་ཆེས། སྔོན་བསོད་ནམས་ཀྱི་ཚོགས་ཅུང་ཟད་བསགས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པའི་འབྲས་བུ་ནི་ད་རེས་ཀྱི་མི་ལུས་འདིས་འཛད༔ ད་ཚེ་འདིར་ཆོས་
གཅིག་མེད་ན་འགྲོ་ས་ངན་སོང་ལས་འོས་མི་འདུག་པས་ད་ལྟ་རང་
ནས༔ ཚད་ནད་ཅན་སྐོམ་ གྱིས་ གདུང་ བ་ ལྟར་ བརྩོན་ འགྲུས་ ལ་
གཡེལ་བ་མེད་པར་དགེ་སྦྱོར་ལ་འབད་པར་བྱའོ༔ ཞེས་གསུངས་
སོ། །དེས་ན་བསམ་བློ་ཡོད་མེད། གྲུང་མི་གྲུང༌། སྤྱང་མི་སྤྱང༌། ཕོ་
རྒོད་མི་རྒོད་ཐམས་ཅད་ད་རེས་ཤེས། ད་རེས་མི་ལུས་རིན་པོ་ཆེ་
འདི་ཆུད་མ་ཟོས་པར། ཚེ་རབས་གཏན་གྱི་བྱ་བ་ཞིག་འགྲུབ་ན།།
གྲུང་པ་ཡིན། སྤྱང་པ་ཡིན། ཕོ་རྒོད་པ་ཡིན། ད་རེས་ཆོས་ཤིག་མ་
འགྲུབ་ནི། ཁོག་པ་ན་དོན་སྙིང་མེད་པ་ཡིན། སྨྱོ་ཚབ་ཆེ་བ་ཡིན།
རང་གིས་རང་བསླས། རང་གིས་ རང་མགོ་བསྐོར། རང་གིས་ རང་
ཕུང་བ་ཡིན་པས། རིན་ཆེན་གླིང་དུ་ཕྱིན་ནས་སྟོང་ལོག་མ་བྱེད་པར་
ཆོས་ཤིག་མཛད་པ་གལ་ཆེ། ཆོས་ཀྱི་ནང་ནས་ཀྱང་ཐེག་པ་ཆེན་
པོའི་ཆོས། ཁྱད་པར་དུ་ཚེ་གཅིག་ལ་སངས་རྒྱས་པ་བཀའ་རྫོགས་
པ་ཆེན་པོའི་ཆོས་ལ་ཉམས་ལེན་བྱེད་དགོས་པས། བསྒོམ་བྱའི་གཙོ་
བོ། ད་རེས་ལུས་ཐོག་འདི་ལ་ཆོས་ཤིག་མ་འགྲུབ་ན་ཐབས་མེད་
སྙམ་པའི་བློ་ རྦད་ཆོད་མཛོད། ཆོས་ཐུན་ དང་ པོའོ། །དེ་ ལ་ ཞག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གཅིག་བྱ། །
༈ གཉིས་པ་འཆི་བ་མི་རྟག་པ་བཤད་པ་ནི། རྡོ་རྗེའི་ཚིག་རྐང་
ལས། ཅི་དང་ཅི་ལ་སྐྱེས་ཀྱང་མི་རྟག་འཆི༔ ཞེས་དང་དེའི་འགྲེལ་
པ་ཐུགས་རྗེ་ཆེན་པོས་དངོས་སུ་བཀའ་སྩལ་པ་ལས། ཅི་འདྲ་བ་
ཞིག་དང་ཅི་འདྲ་བ་ལ་སྐྱེས་ནས་ཀྱང་མི་རྟག་པར་ལོང་མེད་དུ་འཆི༔
ཞེས་གསུངས་ཏེ། དེའི་དོན་བཤད་ན། གང་རྒྱུ་དང་རྐྱེན་གང་ལས་
སྐྱེས་པ་ཐམས་ཅད་ནི་འདུས་བྱས་ཡིན་ལ། འདུས་བྱས་ནི་མི་རྟག་
པའི་མཚན་ཉིད་ཅན་ཡིན་པའི་ཕྱིར་ཏེ། བཅོམ་ལྡན་འདས་ཀྱི་ཞལ་
ནས། དགེ་སློང་དག་འདུས་བྱས་ཐམས་ཅད་ནི་མི་རྟག་པའོ། །ཞེས་
གསུངས་སོ། །དེ་ལ་ཕྱི་སྣོད་ཀྱི་འཇིག་རྟེན་སྟོང་གསུམ་མི་མཇེད་ཀྱི་
ཁམས་འདི་ཡང་མེ་ཆུ་རླུང་གསུམ་གྱིས་རིམ་པར་འཇིག་སྟེ་མི་རྟག །
ནང་བཅུད་ཀྱི་སེམས་ཅན་མི་རྟག་པ་ནི། མདོ་རྒྱ་ཆེ་རོལ་པ་ལས།
སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་སྐྱེ་འཆི་
འདྲ་སྟེ། །རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། །ཞེས་
དང༌། བཅོམ་ལྡན་འདས་ཀྱི་ཞལ་ནས། བསགས་པ་ཀུན་གྱི་མཐའ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འཛད་ཅིང་། །མཐོན་པོ་རྣམས་ནི་མཐའ་ལྷུང་འགྱུར། །འཕྲད་པའི་
མཐའ་ནི་ བྲལ་བ་སྟེ། །གསོན་པའི་མཐའ་ནི་འཆི་བ་ཡིན། །ཞེས་
དང༌། ཨོ་རྒྱན་རིན་པོ་ཆེས། ན་ནིང་ད་ལོ་ནམ་ཟླའི་སྟོད་སྨད་དང༔
ཞག་དང་ཉིན་མཚན་སྐད་ཅིག་དུས་མི་རྟག༔ ལེགས་པར་སོམ་དང་
རང་ཉིད་འཆི་བས་ གཏུག༔ ཅེས་གསུངས་སོ། །ལྗོན་ཤིང་གི་མདོ་
ལས། གསོད་སར་ཁྲིད་པའི་བཙོན་བཞིན་དུ། །གོམ་རེ་བོར་བཞིན་
འཆི་དང་ཉེ། །ཞེས་དང༌། མྱ་ངན་འདས་མདོ་ལས། སྐྱེ་བ་ཡོད་ན་
འཆི་བ་ཡོད། །དར་བ་ཡོད་ན་རྒུད་པ་ཡོད། །ལང་ཚོ་དེ་ཡང་མི་རྟག་
སྟེ། །དར་བའི་མདོག་ཀྱང་ནད་ཀྱིས་ཕྲོག །འཚོ་བའི་ཚེ་ཡང་འཆི་
བས་འཕྲོག །རྟག་པའི་ཆོས་ནི་གང་ཡང་མེད། །ཅེས་གསུངས་སོ། །
གང་དུ་འཆི་བ་མེད་པའི་ས་ཕྱོགས་སུ་འབྲོས་པར་བྱ་བ་ཡང་མེད་དེ།
རྒྱ་ཆེ་རོལ་པ་ལས། གང་དུ་གནས་ཀྱང་འཆི་བས་མི་ཚུགས་པའི། །
ས་ ཕྱོགས་ དེ་ནི་གང་དུའང་ཡོད་མིན་ཏེ། །བར་སྣང་ན་མེད་རྒྱ་
མཚོའི་གཏིང་ནའང་མེད། །རི་བོ་རྣམས་ཀྱི་ཕྲག་ནའང་ཡོད་མ་ཡིན།།
ཞེས་གསུངས་པས་ངེས་པར་འཆིའོ། །དེ་ལྟར་ནམ་ཞིག་འཆི་བ་ནི་
ཀུན་གྱིས་ཤེས་ཀྱང་ད་དུང་མི་འཆི། ད་དུང་ལོང་ཡོད་སྙམ་པ་འདིས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག །
ཐམས་ཅད་བསླུས་པ་ཡིན། དེ་ལ་ནམ་འཆི་ཆ་མེད་བསྒོམ་པ་གལ་
ཆེ་སྟེ། གླིང་གཞན་དང་འགྲོ་བ་གཞན་གྱི་ཚེ་ལ་ངེས་པ་ཡོད་ཀྱང་།
འཛམ་བུ་གླིང་པའི་ཚེ་ལ་ངེས་པ་མེད་དེ། ཆོས་མངོན་པ་མཛོད་ལས།
འདི་ན་མ་ ངེས་ ཐ་མ་ནི། །ལོ་བཅུ་དང་པོ་དཔག་ཏུ་མེད། །ཅེས་
གསུངས་ཏེ། བསྐལ་པ་དང་པོའི་དུས་ཚེ་ལོ་དཔག་མེད་ཐུབ་ཀྱང༌།
ད་ལྟ་ནི་བཞི་བཅུ་ཁ་རལ་དུ་གསུངས། མཐར་ཚེ་ལོ་བཅུ་པའི་བར་
དུ་འགྲིབ་ལ། དེ་རང་ཡང་མི་ཐུབ་པར་འཆི་བ་ཡང་མང་སྟེ། ཆེད་དུ་
བརྗོད་ པའི་ ཚོམ་ ལས། ཁ་ ཅིག་ མངལ་དུ་ འཆི་ བར་ འགྱུར། །དེ་
བཞིན་ཁ་ཅིག་བཙས་པའི་སར། །དེ་བཞིན་ཁ་ཅིག་གོགས་ཙམ་ན། །
དེ་བཞིན་ཁ་ཅིག་གཡང་ལྷུང་ནས། །ལ་ལ་རྒས་དང་ལ་ལ་གཞོན། །
ལ་ལ་དར་ལ་བབ་པའི་མི། །རིམ་གྱིས་རབ་ཏུ་འགྲོ་བར་འགྱུར། །
ཞེས་གསུངས་སོ། །དེས་ན་ནད་བཞི་བརྒྱ་རྩ་བཞི། གདོན་སྟོང་ཕྲག་
བརྒྱད་ཅུ་སོགས། ཚེ་ལ་གནོད་ཅིང་འཆི་བའི་རྐྱེན་བྱེད་པ་གྲངས་
མང་། གསོན་པའི་རྐྱེན་སྨན་དང་ཟས་གོས་ཡིན་ཡང༌། དེ་དག་རང་
ཡང་ སྟབས་ཉེས་ན་འཆི་རྐྱེན་ཏེ། ཟས་གོས་བསྒྲུབ་ཕྱིར་འཆི་བ།
བྱིས་པ་གོས་ཀྱིས་སུབ་པ། ཟས་ཀྱིས་དུག་པ། སྨན་ལོག་པར་སོང་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བ་སོགས་འཆི་རྐྱེན་དུ་གྱུར་བ་མང་ངོ༌། །ལུས་ལ་སྙིང་པོ་མེད་པས་
ཀྱང་ངེས་པར་འཆི་བ་སྟེ། ལུས་འདི་ལ་མི་གཙང་བའི་རྫས་སུམ་ཅུ་
རྩ་དྲུག་མ་གཏོགས་པ། སྙིང་པོ་སྲ་མཁྲེག་གཅིག་ཀྱང་མེད་དོ། །
ཞེས་གསུངས་སོ། །
དཔེའི་སྒོ་ནས་འཆི་བ་བསྒོམ་ཚུལ་ཡང་། བར་སྣང་དུ་མདའ་
འཕངས་བ་སྐད་ཅིག་ཀྱང་མི་སྡོད་འགྲོ་བ་དང༌། ཆུ་ཐུར་དུ་རྒྱུག་པ་
དང༌། གསོད་སར་ཁྲིད་པའི་གོམ་པ་ལྟར་འཆི་བ་ལ་ཉེ་བ་ལྟ་བུའོ། །
གཞན་མི་རྟག་པར་བསྒོམ་པ་ནི། རང་རེ་རྣམས་ཀྱང་ས་ཕྱོགས་དང་
གྲོང་གཅིག་ན་གནས་པའི་མི་དུ་ཙམ་ཤི། རང་དང་ན་མཉམ་དུ་ཤི་
ལ་བརྩིས་བགྲང་ཐོང༌། ཁོང་རྣམས་ཀྱང་སྡོད་ཆས་མང་དུ་བྱས་ཀྱང་
འདུག་དབང་བྱུང་མ་སོང་། ང་ཡང་དེ་དང་འདྲ་བསམ་པར་བྱ་དགོས།
གཞན་ཤི་བའི་རོ་དང་རུས་པ་མཐོང་ན་ཡང་། ཨ་ཙ་མ་བདག་ཀྱང་
འདི་ལྟ་བུ་ཞིག་ནམ་འོང་བསམ་པར་བྱ་སྟེ། དེ་རྣམས་ཀྱི་དོན་ཨོ་
རྒྱན་རིན་པོ་ཆེས། མི་རྟག་བློ་གཏད་མེད་པར་མ་ཤེས་ནས༔ ད་རུང་
འཁོར་བ་འདི་ལ་ཞེན་ཅིང་ཆགས༔ སྐྱིད་འདོད་ངང་ལ་མི་ཚེ་སྡུག་
གིས་འདའ༔ ཞེས་དང༌། ཡེངས་མ་ལམ་ལ་དལ་འབྱོར་མི་ཚེ་ཟད༔



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཅེས་དང༌། འཆི་ཁའི་ནད་པ་སྣུམ་ཟད་མར་མེ་འདྲ༔ ཚེ་ཡི་འཕེལ་
རྐྱེན་ཟད་པས་སྡོད་དབང་མེད༔ ཅེས་ གསུངས་སོ། །ནམ་འཆི་ཆ་
མེད་པ་ནི། ཨོ་རྒྱན་རིན་པོ་ཆེས། ཆོས་ཀྱང་བྱ་གདོད་བྱ་ལོང་ཡོད་
དུ་ལུས་ན་དུས་དེ་རིང་སང་ལ་འཆིའམ་ངེས་པ་མེད་དེ༔ ལེགས་པར་
སོམ་དང༔ དེ་རིང་ཁ་མིག་བཀྲ་ཡ་ལེ་བྱས་པའི་མི་ལ༔ སང་རོ་ཧམ་
ནག་ཐུ་ལེ་བ་འབྱུང་བ་ལ་གྲངས་མེད༔ དེ་རྣམས་ལ་ཡང་སང་ང་
འཆི་བསམ་པ་མེད་དེ༔ འབྱུང་བཞིའི་ལུས་ལ་བློ་གཏད་ཟན་རྡོག་
གཅིག་ཟ་རིང་ཡང་མེད་ལ༔ དབུགས་རླངས་པ་ཙམ༔ དྲོད་མེ་སྟག་
ཙམ༔ སྲོག་རྟ་རྔ་ཙམ་འདི་སྐད་ཅིག་ལ་ཆད་པས་ཡ་ཆ་བ་ཡིན་ནོ༔
ལེགས་པར་སོམས་ཤིག༔ སྔར་སྐྱེས་པ་ཐམས་ཅད་ཤི༔ ཕྱིས་འབྱུང་
བ་ཐམས་ཅད་ཀྱང་འཆི༔ ད་ལྟ་ས་ཐོག་ན་ཡོད་པ་བྲེང་ངེ༔ ཟག་གེ
ཅོ་ལེ་བ་ལ་ཐམས་ཅད་ཀྱང་འཆི༔ ན་སོ་ལ་རྒན་གཞོན་ཡང་མེད༔
གཟུགས་བྱད་ལ་ལེགས་ཉེས་ཀྱང་མེད༔ ངེས་པར་འཆི་ཞིང་ནམ་
འཆིའང་ཆ་མེད་དེ༔ ཉེ་བ་དང་ལབ་འཕྲོ༔ ལས་ཀྱི་བྱེད་འཕྲོ༔ གོས་
ཀྱི་གོན་འཕྲོ༔ ཟས་ ཀྱི་ཟ་འཕྲོ༔ ཉལ་མལ་དང་ལུས་ཆས་ལྟོ་ཕོར་
ཡན་ཆད༔ འཕྲོ་ལོང་པེ༔ ཤུལ་དུ་ཝང་ངེ༔ ཐབ་སྐོར་གྱི་གྲལ་ནས་ཧ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རེ་ འགྲོ་ དགོས་ ཏེ༔ ཁོ་ ཤིའོ༔ མོ་ ཤིའོ་ ཟེར་ བའི་ གཏམ་ གྱི་རྗེས་
གཅིག་མིན་པ་མེད་པར༔ ཐམས་ཅད་ཀྱི་དཀྱིལ་ནས་རང་གཅིག་པུ་
མར་གྱི་དཀྱིལ་ནས་སྤུ་བཏོན་པ་ལྟར་འགྲོ་དགོས་པའི་དུས་གཅིག་
འབྱུང་བ་ལ་ ཨ་རེ་ རང་འཇིགས་ན༔ ཞེས་གསུངས་སོ། །དེ་ལྟར་
དུས་རྒྱུན་དུ་མ་བརྗེད་པར་ཉིན་རེ་ལན་གསུམ་འཆི་བ་མ་བརྗེད་
པར་གལ་ཆེ་གལ་ཆེ། དེ་ལྟར་འཆི་བ་བསྒོམས་པའི་ཕན་ཡོན་ཅི་
ཡོད་ཅེ་ན། །བཅོམ་ ལྡན་འདས་ ཀྱི་ ཞལ་ནས། མི་རྟག་པ་མང་དུ་
བསྒོམ་ན་སངས་རྒྱས་ཐམས་ཅད་ལ་མཆོད་པ་བྱས་པ་ཡིན་ནོ། །མི་
རྟག་པ་མང་དུ་བསྒོམ་ན་སངས་རྒྱས་ཐམས་ཅད་ཀྱིས་དབུགས་ཕྱུང་
བ་ཡིན་ནོ། །མི་རྟག་པ་མང་དུ་བསྒོམ་ན་སངས་རྒྱས་ཐམས་ཅད་
ཀྱིས་ལུང་བསྟན་པ་ཡིན་ནོ། །མི་རྟག་པ་མང་དུ་བསྒོམ་ན་སངས་
རྒྱས་ ཐམས་ ཅད་ ཀྱིས་ བྱིན་ གྱིས་ བརླབས་ པ་ ཡིན་ ནོ། །ཞེས་
གསུངས་པས། སྔོན་གྱི་གྲུབ་ཐོབ་རིག་འཛིན་གོང་མ་རྣམས་ཀྱང་
འཆི་བས་ཐུགས་བསྔངས་ནས། ཚེ་འདི་བློས་བཏང་ལྟོ་གོས་གཏམ་
གསུམ་ ལ་ གྱོང་བསྐུར་ནས། སྒྲུབ་པ་རྩེ་གཅིག་ མཛད་ པས་ དོན་
འགྲུབ་པར་སྣང༌། སྐྱེ་བོ་ཕལ་ པས་ཆོས་མི་དྲན་པ་དང༌། ལོངས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྤྱོད་ཅན་སེར་སྣས་བཅིངས་བ་དང༌། དབང་ཡོད་རྣམས་སྡིག་པ་
རྔམ་པོ་ཆེ་བྱེད་པ་དང༌། མི་ངན་པ་རྣམས་མི་དགེ་མཚམས་མེད་སྣ་
ཚོགས་བྱེད་པ་དང༌། ཆོས་སྒོར་ཞུགས་པ་རྣམས་མཐར་མི་ཕྱིན་པ་
ཐམས་ཅད་འཆི་བ་མ་དྲན་པའི་སྐྱོན་ཡིན་པས། ད་རེས་ཁྱེད་རྣམས་
འཆི་བ་མི་རྟག་པ་ཁོ་ན་རྩེ་གཅིག་ཏུ་བསྒོམ་པ་གལ་ཆེ། ད་རེས་མི་
རྟག་པ་གོ་བ་སྐྱེས་ནས་རྒྱུན་དུའང་མ་བརྗེད་པ་གལ་ཆེ། ཆོས་ཐུན་
གཉིས་པའོ། །དེ་ལ་ཞག་གཅིག་བྱ། ། ། །
༈ དེ་ནས་ལས་རྒྱུ་འབྲས་འཆད་པ་ནི། རྡོ་རྗེའི་ཚིག་རྐང་ལས།
དགེ་བ་ཆོས་ལ་འབད་ན་སངས་རྒྱས་རྒྱུ༔ སྡིག་པ་གང་བྱས་དེ་ལྟའི་
རིགས་དྲུག་འཁྱམས༔ ཞེས་དང༌། དེའི་རང་འགྲེལ་ཐུགས་རྗེ་ཆེན་
པོས་གསུངས་པ་ལས། དགེ་བ་སྣ་ཚོགས་ཀྱི་ཆོས་ལ་ཤིན་ཏུ་འབད་
ན་ནི། འཚང་རྒྱ་བའི་རྒྱུ་ཡིན་ནོ༔ སྡིག་པ་གང་བྱས་དེ་ལྟ་བུའི་འགྲོ་
བ་རིགས་དྲུག་ཏུ་འཁྱམས་ཏེ༔ གཏི་མུག་དུད་འགྲོ་སེར་སྣ་ཡི་དྭགས་
ལ་སོགས༔ ཞེས་གསུངས་པའི་དོན་འཆད་ན། གོང་དུ་བཤད་པའི་
འཆི་བ་མི་རྟག་པས་ཚེའི་དུས་བྱས་ཀྱང་སྐྱོན་མེད་དེ་ཡང་སྐྱེ་འོང་
སྙམ་ན། ཤི་ན་གར་སྐྱེ་ལས་དབང་ཆེ་སྟེ། ལས་བརྒྱ་པ་ལས། ལས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྣམས་ཀྱང་ནི་སྣ་ཚོགས་ལས། །དེ་ཡི་འགྲོ་འདི་སྣ་ཚོགས་བྱས། །
ཞེས་དང༌། སྙིང་རྗེ་པདྨ་དཀར་པོ་ལས། འཇིག་རྟེན་ལས་ཀྱིས་བྱས་
པ་ལས་ཀྱིས་སྤྲུལ་པའོ། །སེམས་ཅན་རྣམས་ནི་ལས་ཀྱིས་བྱས་པ་
ལས་ཀྱི་རྒྱུ་ལས་བྱུང་བ། ལས་ཀྱིས་རབ་ཏུ་ཕྱེ་བའོ། །ཞེས་གསུངས་
སོ། །ཨོ་རྒྱན་རིན་པོ་ཆེས། རྒྱུ་འབྲས་མི་བསླུ་ཞིང་སྤང་དཀའ་བའི་
ཐ་ཚིག༔ ཅེས་གསུངས་སོ། །ལ་ལ་དག་ལས་རྒྱུ་འབྲས་མི་བདེན་
པར་ འདོད་པ་ནི་མུ་སྟེགས་ཆད་ ལྟའི་ རིགས་ ཡིན་ ཏེ། དེས་ རང་
གཞན་ཐམས་ཅད་མནར་མེད་དུ་འཁྲིད་པ་སྟེ། བྱམས་པ་འཁོར་ལོ་
བཅུ་པའི་མདོ་ལས། ལས་ཀྱི་རྒྱུ་འབྲས་མེད་པར་གང་འདོད་པ། །
དེ་ནི་མུ་སྟེགས་ ཆད་པར་ལྟ་བ་ཡིན། །ཤི་མ་ཐག་ཏུ་མནར་མེད་
དམྱལ་བར་སྐྱེ། །དེས་ནི་རང་ཕུང་གཞན་ཡང་བརླག་པར་བྱེད། །
ཅེས་དང༌། པདྨ་བརྩེགས་པ་ལས། ལས་ལ་རྣམ་སྨིན་དགེ་སྡིག་མེད་
ཅེས་ཟེར། །དེ་ཡི་དམ་ཆོས་ ཕྱིན་ཅི་ལོག་ཏུ་སྤྱོད། །ཅེས་གསུངས་
སོ། །འོ་ན་ལས་དེ་ཅི་ཞིག་ཡིན་ཞེ་ན། སེམས་པའི་ལས་དང་བསམ་
པའི་ལས་གཉིས་ཡིན་ཏེ། དེ་གཉིས་ཀྱང་ཇི་ལྟར་ཡིན་ཞེ་ན། ཡིད་
ལ་བསམ་པ་ནི་སེམས་པའི་ལས༔ སེམས་ཀྱིས་བསྐྱེད་དེ་བྱས་པ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དག་ནི་བསམ་པའི་ལས་ཏེ། མངོན་པ་མཛོད་ལས། སེམས་པ་ཡིད་
ཀྱི་ ལས་ ཡིན་ ཏེ། དེས་ བསྐྱེད་ ལུས་ དང༌ ངག་ གི་ ལས། །ཞེས་
གསུངས་སོ། །ལས་དེ་ལ་ཡང་དབྱེ་བ་དང༌། སོ་སོའི་མཚན་ཉིད་
དང༌། བདག་གིར་བྱ་བ་དང་། བགོ་སྐལ་ལ་སྤྱོད་པ་དང༌། ཆུང་ངུ་
ལས་ཆེར་སྨིན་པ་དང༌། ཆུད་མི་ཟ་བ་དང་དྲུག་གི་དང་པོ། དབྱེ་བ་
སྤྱིར་བཤད་པ་ནི། དགེ་བ་དང་མི་དགེ་བ་དང༌། མི་གཡོ་བའི་ལས་
རྒྱུ་འབྲས་ གསུམ་དུ་འདུས་སོ། །རྒྱས་པར་ནི་མང་ན་ཡང་བསོད་
ནམས་མ་ཡིན་པ་ནི་མི་དགེ་བ་བཅུར་འདུས་ཏེ། ལུས་ཀྱི་སྒོ་ནས་
སྲོག་གཅོད་མ་བྱིན་ལེན་མི་ཚངས་སྤྱོད་དང་གསུམ། ངག་གི་སྒོ་ནས་
རྫུན་ཕྲ་མ་ཚིག་རྩུབ་ངག་འཁྱལ་དང་བཞི། ཡིད་ཀྱི་སྒོ་ནས་བརྣབ་
སེམས་ གནོད་སེམས་ ལོག་ལྟ་དང་གསུམ་མོ། །བསོད་ནམས་ཀྱི་
ལས་ནི་དགེ་བ་བཅུ་སྟེ། མི་དགེ་བ་བཅུ་སྤངས་པ་ནི་དགེ་བ་བཅུའོ།།
མི་གཡོ་བའི་ལས་ནི་སྙོམས་འཇུག་གི་བསམ་གཏན་བསྒོམ་པ་སྟེ།
དོན་བསྡུ་ན་ལྷག་མཐོང་མེད་པའི་ཞི་གནས་ཁྱད་པར་ཅན་བསྒོམ་
པའོ། །དེ་ཡང་མི་ དགེ་བའི་ལས་ཀྱིས་ངན་འགྲོ་དང༌། དགེ་བའི་
ལས་ཀྱིས་བདེ་འགྲོ་དང༌། མི་གཡོ་བའི་ལས་ཀྱིས་ཁམས་གོང་མའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལྷར་སྐྱེ་སྟེ། འཕགས་པ་དེས་པས་ཞུས་པའི་མདོ་ལས། ས་བོན་ཚ་
བ་རྣམས་ལ་ནི། །འབྲས་བུ་ཚ་བ་སྐྱེ་བར་འགྱུར། །ས་བོན་མངར་བ་
རྣམས་ལ་ནི། །འབྲས་བུ་མངར་བ་སྐྱེ་བར་འགྱུར། །དཔེ་ཟླར་བྱས་
པ་དེ་ཡི་ནི། །སྡིག་པའི་རྣམ་སྨིན་ཚ་བ་དང་། །དཀར་བའི་འབྲས་བུ་
མངར་བ་ཡང་། །མཁས་པ་རྣམས་ཀྱིས་ཤེས་བྱས་ལ། །རྟག་ཏུ་ལུས་
དང་ངག་ཡིད་ཀྱིས། །སྡིག་པ་རྣམ་གསུམ་མི་བྱ་ཞིང༌། །གཞན་དག་
བྱེད་ཀྱང་མཁས་པ་ཡིས། །རྗེས་སུ་དགའ་བར་མི་བྱའོ། །ལུས་དང་
ངག་དང་ཡིད་རྣམས་ཀྱིས། །དཀར་པོ་རྣམ་གསུམ་རྟག་ཏུ་བྱ། །གང་
དག་དགེ་བ་སྤྱད་བྱེད་པ། །གཞན་དག་ལ་ཡང་ཡི་རང་བྱ། །ཞེས་
གསུངས་སོ། །དེ་ལྟ་བུའི་ལས་དེ་ལ་ཡང་མུ་བཞི་བཞིར་བཤད་པས་
རྣམ་ གྲངས་ བཅུ་ སྟེ། ངེས་ མ་ ངེས་ དང༌ ། བྱས་ ལ་ བསགས་ མ་
བསགས་ དང༌། ཚེ་ཚད་རྫོགས་མ་རྫོགས་ དང༌། བདེ་སྡུག་དང༌།
གཏོང་ཕོད་ཆེ་ཆུང་དང༌། ལུས་སེམས་བདེ་སྡུག་དང༌། ཚེ་ཟད་མ་
ཟད་དང༌། ངན་སོང་གི་གཟུགས་དང༌། ཀུན་སློང་དང༌། འཕེན་བྱེད་
རྫོགས་བྱེད་རྣམས་ཀྱི་དོན་རྒྱས་པ་ཁྲིད་ཡིག་འགྲེལ་ཆེན་དུ་གསལ་
ལ། ལས་གང་བྱ་བ་ནི། དཀོན་མཆོག་བརྩེགས་པ་ལས། ཅི་འདྲ་བ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཡི་ལས་ བྱས་པ། །རྣམ་པར་སྨིན་པའང་དེ་འདྲར་འགྱུར། །བསྐལ་
པ་བྱེ་བ་བརྒྱར་ཡང་ནི། །དེ་ནི་ཅུང་ཟད་འགྱུར་བ་མེད། །ཅེས་སོ། །
ལས་ཀྱི་བགོ་སྐལ་ལ་སྤྱོད་པ་ནི། སྤོབས་པའི་བློ་གྲོས་ཀྱི་མདོ་ལས་
རྒྱས་ པར་ གསུངས་པའི་དོན་བསྡུས་ཏེ་བཤད་ནས། ཕ་མ་ལ་མི་
གུས་པ་དང་སེམས་གང་དཀའ་བ་དང་སྡིག་པ་མི་སྤང་བ་དང་ནོར་
ཕྲོག་པ་དང་བུ་ལོན་ཕྲོག་ནས་མི་འཇལ་བ་རྣམས་ནི། ཕྱི་མ་སྐལ་པ་
ངན་ཞིང་བྲན་དང་བྲན་མོར་སྐྱེ། དད་པས་ཆོས་ཉན་པ་དང༌། ཐེག་
པ་ཆེ་ཆུང་ཐམས་ཅད་ལ་མི་སྨོད་ཅིང་འཆད་ཉན་བྱེད་པ་དང༌། ངག་
གི་སྐྱོན་བཞི་སྤངས་ནས་སྐུར་བ་མི་འདེབས་པ་དང༌། སེམས་ཅན་
སྡིག་པ་ཅན་ལ་སྙིང་རྗེས་སྐྱོང་ཞིང་སྡིག་སྤང་དགེ་བསྒྲུབ་ལ་བཀོད་
པ་དང༌། གཞན་སྐྱོན་མི་བརྗོད་པ་རྣམས་ཀྱི་འབྲས་བུ་སྐལ་བ་བཟང་
ཞིང་དྲི་ཞིམ་པ་དང༌། གནོད་པ་མེད་པ་དང༌། ལུས་སེམས་ཤིན་ཏུ་
སྦྱངས་པ་དང༌། ལྟ་ན་སྡུག་པ་དང་སྐྱེ་བོ་མང་པོས་བསྟོད་པར་འགྱུར།
རང་ཡང་དཀོན་མཆོག་ལ་སྐྱབས་སུ་སོང་ནས་གཞན་ལ་འབོགས་པ་
དང༌། སངས་རྒྱས་ཀྱི་སྐུ་གཟུགས་ཆེ་ཞིང་ལེགས་པ་བཞེངས་འཇུག་
པ་དང༌། མཁན་པོ་དང་སློབ་དཔོན་ལ་གུས་པ་དང་། བཀའ་བློ་བདེ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཞིང་མཐུན་པར་བྱེད་པ་དང༌། སེམས་ཅན་ཀུན་ལ་བྱམས་པ་བསྒོམ་
པ་དང༌། མདོ་སྒྲུབ་ཅིང་ཁ་ཐོན་དང་ལུང་དང་བཤད་པ་དང་བསྒོམ་
པ་སྟེ། ལྔ་པོ་དང་ལྡན་ན་སྐྱེ་བ་ཐམས་ཅད་དུ་དཀོན་མཆོག་གསུམ་
དང་མི་འབྲལ་ཞིང་སངས་རྒྱས་དང་མཇལ་ཏེ་ཆོས་ཐོས་ནས་བྱང་
ཆུབ་ཐོབ་པ་ལ་སོགས་གསུངས་སོ། །ལས་ཆུང་ངུ་ལ་ཆེར་སྨིན་པ་ནི།
བཅོམ་ལྡན་འདས་ཀྱི་ཞལ་ནས། སྡིག་པ་ཆུང་ངུ་དག་གིས་ཀྱང༌། །
མི་གནོད་སྙམ་དུ་མི་བྱ་སྟེ། །མེ་སྟག་ཆུང་ངུ་དག་གིས་ཀྱང༌། །རྩ་
ཕུང་རི་བོ་བསྲེག་ལ་ལྟོས། །དགེ་བ་ཆུང་ངུ་དག་གིས་ཀྱང་། །མི་
ཕན་སྙམ་དུ་བསམ་མི་བྱ། །ཆུ་ཡི་ཐིགས་པ་བསགས་པ་ཡིས། །རྒྱ་
མཚོ་ཆེན་པོར་གྱུར་ལ་ལྟོས། །ཞེས་གསུངས་སོ། །རྒྱུ་མཚན་དེས་ན་
སྡིག་པ་ཆུང་ངུ་ལའང་འཛེམ། དགེ་བ་ཆུང་ངུ་ཡང་བསྒྲུབ་པ་གལ་
ཆེའོ། །དེ་ནས་ལས་འབྲས་ཆུད་མི་ཟ་བར་བསྟན་པ་ནི། དྲན་པ་
ཉེར་བཞག་ལས། མེ་ནི་གྲང་བར་འགྱུར་ཡང་སྲིད། །རླུང་ནི་ཞགས་
པས་ཟིན་ཡང་སྲིད། །ཉི་ཟླ་ཐང་ལ་ལྟུང་ཡང་སྲིད། །ལས་ཀྱི་རྣམ་
སྨིན་བསླུ་མི་སྲིད། །ཅེས་དང༌། དེ་ལྟ་བུའི་ལས་འབྲས་དེ་ལ་ལོག་
རྟོག་བསལ་བ་ནི། གཞན་གྱིས་བྱས་པ་གཞན་ལ་མི་སྨིན། མ་བྱས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པའི་ལས་དང་མི་འཕྲད། གཞན་གྱི་དོན་དུ་བྱས་ཀྱང་རང་ལ་སྨིན་ཏི།
ཏིང་ངེ་འཛིན་རྒྱལ་པོར། དེ་ཡང་བྱས་ན་རེག་པར་མི་འགྱུར་མིན། །
གཞན་གྱིས་བྱས་པ་ཚོར་བར་འགྱུར་བའང་མེད། །ཅེས་གསུངས་
པས་འཆི་ཁ་སྔར་ངས་ཡིག་དྲུག་བྱེ་བ་གསུམ་བཞི་བཏོན་པ་ཁྱོད་ལ་
སྦྱིན་ནོ། །ཞེས་སམ་སྔར་ངས་བསྐོར་བ་འབུམ་ཐེར་བྱས་པ་ཁྱོད་ལ་
སྦྱིན་ནོ། །ཟེར་བ་སོགས་ནི་མི་ཐོབ་ཏེ། གཞན་གྱིས་བྱས་པ་གཞན་
ལ་མི་སྨིན་པ་དང་བྱིན་པས་ཐོབ་པར་མ་བཤད་དོ། །ཤི་བའི་རྗེས་
སུ་ཡིག་དྲུག་འདི་འདོན་ཏེ་ཁྱོད་ལ་བསྔོའོ། །ཞེས་སོགས་དགེ་བ་
བྱས་ཏེ་རྗེས་སུ་བསྔོས་ན་འཐོབ་པར་གསུངས་ཏེ། ཡོན་ཏན་ཡོངས་
སུ་བཟུང་བའི་རྒྱུད་ལས། ཉེ་དུ་འབྲེལ་པ་ཤུལ་དུ་མཆིས་པ་ཡིས། །
གཤིན་པོའི་ཆེད་དུ་དགེ་བ་གང་བསྒྲུབས་པ། །ཇི་ལྟར་བ་ཕྱིར་བེའུ་
འབྲངས་ བ་བཞིན། །གང་དུ་གནས་ པ་དེ་ ཡི་ རྗེས་ སུ་ འབྲངས། །
ཞེས་གསུངས་སོ། །དེ་བཞིན་དུ་ཡིག་དྲུག་དང་བསྐོར་བ་སྔར་བྱས་
པ་ཉོས་པས་མི་ཐོབ་ཀྱི། གསར་དུ་འདོན་པ་དང་བསྐོར་བ་སོགས་
བྱེད་བཅུག་ནས་དེའི་ཟ་མ་དང་ཡོན་བྱིན་ན་དགེ་བ་བགྱིད་དུ་སྩལ་
བ་ཡིན་པས་ཐོབ་བོ། །དེ་བཞིན་དུ་དཔོན་དང་ཉེ་དུའི་ཕྱིར་དུ་སྡིག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པ་བྱས་ཀྱང་དེ་དག་གིས་ཁུར་རོགས་མི་བྱེད། རང་གཅིག་པུས་ཁུར་
དགོས་ཏེ། བཤེས་སྤྲིང་ལས། ཁྱོད་ཀྱི་བྲམ་ཟེ་དགེ་སློང་ལྷ་དང་ནི། །
མགྲོན་དང་ཡབ་ཡུམ་དག་དང་བཙུན་མོ་དང༌། །འཁོར་གྱི་སླད་དུ་
སྡིག་པ་མི་བྱ་སྟེ། །དམྱལ་བའི་རྣམ་སྨིན་སྐལ་ནོད་འགའ་མ་མཆིས།།
ཞེས་གསུངས་སོ། །འོ་ན་སྡིག་པ་ཚབ་གང་ཆེ་བྱེད་པ་རྣམས་ད་ལྟ་
བདེ་སྐྱིད་དང་ལྡན་པ་ཅི་ཞེ་ན། བཤེས་སྤྲིང་ལས། སྡིག་པའི་ལས་
རྣམས་ སྤྱོད་ པ་ འགའ་ ཡང་ནི། །དེ་ ཡི་མོད་ ལ་ མཚོན་ བཞིན་ མི་
གཅོད་དེ། །འཆི་བའི་དུས་ལ་བབ་ན་སྡིག་པ་ཡི། །ལས་ཀྱི་འབྲས་
བུ་གང་ལགས་མངོན་སུམ་འགྱུར། །ཞེས་དང༌། ཆེད་དུ་བརྗོད་པའི་
ཚོམ་ལས། ཇི་སྲིད་སྡིག་པ་མ་སྨིན་པ། །དེ་སྲིད་བྱིས་པས་མངར་
བར་ སེམས། །གང་ཚེ་སྡིག་པ་སྨིན་གྱུར་པ། །དེ་ཡི་ཚེ་ནི་ཚ་བར་
འགྱུར། །ཇི་སྲིད་སྡིག་པ་མ་སྨིན་པ། །དེ་ཡི་ཚེ་ནི་རུང་བར་བལྟ། །
གང་ཚེ་སྡིག་པ་སྨིན་གྱུར་པ། །དེ་ཚེ་སྡུག་བསྔལ་མཐོང་བར་འགྱུར།།
ཞེས་གསུངས་པས་སྡིག་པ་བྱས་པས་སྐྱིད་པར་བྱུང་བ་ནི། ཚེ་སྔ་
མའི་དགེ་རྩ་ཐམས་ཅད་འདིར་ཟད་ནས། ཕྱི་མ་ངན་སོང་དུ་གཏན་
ཡུལ་བྱེད་པའི་རྟགས་སོ། །དེ་བཞིན་དུ་ཆེད་དུ་བརྗོད་པའི་ཚོམ་ལས།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཇི་སྲིད་བཟང་པོ་མ་སྨིན་པ། །དེ་སྲིད་དགེ་བ་དམན་པར་མཐོང་། །
གང་ཚེ་དགེ་བ་སྨིན་གྱུར་པ། །དེ་ཚེ་དགེ་བ་བདེ་བར་མཐོང༌། །ཞེས་
དང༌། །མྱ་ངན་འདས་མདོར། དམ་པའི་ཆོས་འདོད་པའི་རིགས་ཀྱི་
བུའམ་རིགས་ཀྱི་བུ་མོ་དེ་དག་ནི་སྡིག་པ་གྲངས་མེད་པ་བྱས་པ་
རྣམས། ཀླད་པ་ན་བ་དང་རིམས་ཀྱིས་བཏབ་པ་དང་ན་བ་དང་ཟུག་
རྡུ་དང་གཞན་གྱིས་སྐུར་བ་བཏབ་པ་ཙམ་གྱིས་བྱང་བར་འགྱུར་ལ་
མྱུར་དུ་བླ་ན་མེད་པའི་བྱང་ཆུབ་ཀྱང་ཐོབ་པར་འགྱུར་རོ། །ཞེས་
གསུངས་པས། །ཆོས་ཞུ་བ་དང་བསྒོམ་པ་སོགས་བྱས་པས་ནད་དང་
སྡུག་བསྔལ་བྱུང་བ་ནི་སྒྲིབ་པ་དག་པའི་རྟགས་ཡིན་པས་ལོག་རྟོག་
མི་བྱའོ། ། དེས་ན་དེ་རིང་ཞག་འདི་ལ། ལས་རྒྱུ་འབྲས་ཁོ་ན་བརྩི་
བགྲང་ཐོང་ལ་ཚེ་འདི་ཕྱིའི་བདེ་སྡུག་ཐམས་ཅད་ལས་དབང་ཆེ། ཚེ་
འདིའི་བདེ་ སྡུག་ སྔོན་གྱི་ལས། ཕྱི་མའི་བདེ་སྡུག་ཚེ་འདིའི་ལས་
ཡིན་པར་ཐག་ཆོད་པར་མཛོད་ཅིག །ཆོས་ཐུན་གསུམ་པའོ། །དེ་ལ་
ཞག་གཅིག་བློ་སྦྱངས་བྱ། །
༈ དེ་ ནས་ ལས་ འབྲས་ སྤྱིར་ བཤད་ པ་ སོང་ནས་ བྱེ་ བྲག །
བསོད་ནམས་ཀྱི་རྒྱུ་འབྲས་དགེ་བའི་ཕན་ཡོན་བཤད་པ་ནི། རྡོ་རྗེའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཚིག་རྐང་ལས། དགེ་བ་ཆོས་ལ་འབད་ན་སངས་རྒྱས་རྒྱུ། །ཞེས་
དང་དེའི་འགྲེལ་བ་ཐུགས་རྗེ་ཆེན་པོ་ཉིད་ཀྱིས་གསུངས་པ་ལས།
དགེ་བ་སྣ་ཚོགས་ཀྱི་ཆོས་ལ་འབད་ན་ནི་སངས་རྒྱ་བའི་རྒྱུ་ཡིན་ནོ། །
ཞེས་གསུངས་པའི་དོན། ཆོས་སྤྱོད་བཅུ་ནི་དབུས་མཐའ་རྣམ་འབྱེད་
ལས། ཡི་གེ་བྲི་མཆོད་སྦྱིན་པ་དང༌། །ཉན་དང་ཀློག་དང་འཛིན་པ་
དང༌། །འཆད་དང་ཁ་ཏོན་བྱེད་པ་དང༌། །དེ་སེམས་པ་དང་བསྒོམ་
པ་སྟེ། །སྤྱོད་པ་འདི་བཅུའི་བདག་ཉིད་ནི། །བསོད་ནམས་ཕུང་པོ་
དཔག་མེད་འཐོབ། །ཅེས་དེ་བཅུ་ལ་ཕན་ཡོན་དཔག་མེད་གསུངས་
པ་ དང༌ ། སྦྱིན་ པའི་ ཕན་ཡོན་ནི། མདོ་ སྡེ་ ལས་རྣམ་འབྱེད་ནས་
གསུངས་པ་ཚིག་ཅུང་ཟད་བསྡུས་ཏེ་བཤད་ན། ཟས་སྦྱིན་པའི་ཕན་
ཡོན་བཅུ་སྟེ། ཚེ་རིང་བ་དང༌། མདོག་བཟང་བ་དང༌། སྟོབས་དང་
ལྡན་པ་དང༌། དྲན་པ་དང་ལྡན་ཞིང་སྤོབས་པ་དང་ལྡན་པ་དང༌།
བག་ཚ་བ་མེད་པར་འཁོར་གྱི་ནང་དུ་འགྲོ་བ་དང་། འཁོར་འདུན་པ་
དང༌། ལྷ་དང་མི་རྣམས་དགའ་བ་དང༌། ལོངས་ སྤྱོད་ཆེ་བ་དང༌།
མཐོ་རིས་སུ་སྐྱེ་བ་དང༌། ཡོངས་སུ་མྱ་ངན་ལས་འདའ་བ་དང་བཅུར་
གསུངས་སོ། །དེས་ན་རང་གིས་ཅི་འབྱོར་པའི་ཟས་གོས་ཞིང་དག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པ་ལ་སྦྱིན་པའམ། ཉམ་ཐག་ལ་བྱིན་ན་ཕན་ཡོན་དེ་ལྟར་ཆེ་ཞིང༌།
མདོ་ལས། སྐོམ་སྦྱིན་པས་ནི་ མཁས་ པ་ སྟེ། །ཀུན་ཏུ་འབར་ཞིང་
རབ་ འབར་ བའི། །ཡི་ དྭགས་ ཉམ་ ངར་ མི་ སྐྱེ་ ཞིང༌། །སྐོམ་ གྱིས་
གནོད་པ་འབྱུང་མི་འགྱུར། །ཞེས་དང༌། གོས་སྦྱིན་ཤིན་ཏུ་དཔལ་
དང་ལྡན། །རྟག་ཏུ་རིགས་ལྡན་གཟུགས་བཟང་ཞིང༌། །མི་དེ་ངོ་ཚ་
ཤེས་ པར་ འགྱུར། །མི་ ནི་ གྲགས་ ལྡན་ སྐལ་ བར་ ལྡན། །ཞེས་
གསུངས་སོ། །དེའང་ཞིང་རབ་ཏུ་བྱུང་བ་ལ་བྱིན་ན་ཕན་ཡོན་ལྷག་
པར་ཆེ་བར་བཅོམ་ལྡན་འདས་ཀྱིས་གསུངས་སོ། །གཞན་ཡང་སྦྱིན་
པའི་ཕན་ཡོན་བསྟན་པའི་མདོ་ལས། བཞོན་པ་བྱིན་ན་རྣམ་པར་
སྨིན་པ་རྫུ་འཕྲུལ་གྱི་རྐང་པ་བཞི་རབ་ཏུ་འཐོབ་པར་འགྱུར་རོ། །
དར་སྦྱིན་པ་བྱིན་ན་རྣམ་པར་སྨིན་པ་ལྷ་དང་མིའི་ནང་ན་རྣམ་པར་
གྲོལ་བའི་དར་གྱིས་བཅིངས་བ་རབ་ཏུ་འཐོབ་པར་འགྱུར་རོ། །ཞེས་
དང༌། རིན་པོ་ཆེའི་རིགས་བྱིན་པའི་ཕན་ཡོན་ཡང༌། སྦྱིན་པའི་ཕ་
རོལ་ཏུ་ ཕྱིན་པའི་མདོ་ལས། ནོར་བུ་མུ་ཏིག་བྱིན་པས་ནི། །གང་
དང་གང་དུ་དེ་སྐྱེ་བ། །སྐྱེ་གནས་དེ་དང་དེ་དག་ཏུ། །རིན་ཆེན་ཆར་
ནི་འབབ་པར་འགྱུར། །ཞེས་དང༌། ཆོས་གསུམ་པའི་མདོ་ལས་ཀྱང༌།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དུས་སུ་སྦྱིན་པ་སྦྱིན་བྱེད་ན། །ཤི་ཡང་དེ་ནི་ཤི་མ་ཡིན། །རྒྱག་ཟད་
པ་ཡི་མགྲོན་པོ་བཞིན། །ཞེས་གསུངས་སོ། །མྱ་ངན་འདས་མདོར།
སངས་རྒྱས་ཆོས་དང༌ དགེ་འདུན་ལ། །སྤོས་སམ་མར་མེ་གཅིག་
ཙམ་ མམ། །མེ་ཏོག་ གཅིག་ཙམ་མཆོད་བྱས་ན། །མི་ གཡོའི་ ཞིང་
དེར་སྐྱེ་བར་འགྱུར། །ཞེས་དང༌། བསྙེན་གནས་བསྲུང་ བའི་ ཕན་
ཡོན་ནི། བརྒྱ་བྱིན་གྱིས་སྨྲས་པ། ཟླ་བ་ཡར་གྱི་ཚེས་བརྒྱད་དང༌།
ཆོ་འཕྲུལ་གྱི་ནི་ཟླ་བ་ལ། །བསྙེན་གནས་ཡན་ལག་བརྒྱད་བསྲུང་ན།།
དེ་ནི་ང་དང་འདྲ་བར་འགྱུར། ཞེས་པ་ལ། བཅོམ་ལྡན་འདས་ཀྱིས་
བཀའ་སྩལ་པ། ཀོའུ་ཤི་ཀ་ཁྱོད་དེ་སྐད་མ་ཟེར་ཅིག །ཟླ་བ་ཡར་གྱི་
ཚེས་བརྒྱད་དང༌། །ཆོ་འཕྲུལ་གྱི་ནི་ཟླ་བ་ལ། །བསྙེན་གནས་ཡན་
ལག་ བརྒྱད་ བསྲུང་ ན། །དེ་ ནི་ ང་ དང༌ འདྲ་ བར་ འགྱུར། །ཞེས་
གསུངས་སོ། །ཚེ་ཐར་བཏང་ན་ཡང་ཚེ་འདིར་ཚེ་རིང༌། རིམ་གྲོའི་
མཆོག་ཡིན་ནོ། །གཞན་ཡང་སྲོག་གཅོད་སྤང་བ་དང༌། མ་བྱིན་ལེན་
པ་ སྤང་བ། རྫུན་ དང༌ ། ཕྲ་མ་ དང༌། ཚིག་རྩུབ་མོ། །ངག་འཁྱལ།
བརྣབ་ སེམས། གནོད་སེམས། ལོག་ ལྟ། ཆང་ སྤང་ པའི་ ཕན་ཡོན་
སོགས་དགེ་བའི་ཕན་ཡོན་རྒྱ་ཆེར་གསུངས་པ་རྣམས་ནི་ཁྲིད་འགྲེལ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཆེན་མོར་ཤེས་ལ་འདིར་ཡི་གེ་མང་དོགས་ཀྱིས་མ་སྤྲོས་སོ། །དེས་
ན་བསམ་པ་རྣམ་པར་དག་པས་དགེ་བ་གང་འགྲུབ་ལ་བརྩོན་པ་
གལ་ཆེ། དེ་ནས་བསོད་ནམས་མ་ཡིན་པའི་རྒྱུ་འབྲས་ སྡིག་ པའི་
ཉེས་དམིགས་བཤད་པ་ནི། རྡོ་རྗེའི་ཚིག་རྐང་ལས། སྡིག་པ་གང་
བྱས་ དེ་ ལྟའི་ རིགས་ དྲུག་ འཁྱམས༔ ཞེས་ དང༌ ། དེའི་ འགྲེལ་ པ་
ཐུགས་རྗེ་ཆེན་པོས་དངོས་སུ་གསུངས་པ་ལས། སྡིག་པ་གང་བྱས་
པ་དེ་ལྟ་བུའི་འགྲོ་བ་རིགས་དྲུག་ཏུ་འཁྱམས་ཏེ༔ གཏི་མུག་དུད་
འགྲོ་སེར་སྣ་ཡི་དྭགས་ལ་སོགསཿ ཞེས་གསུངས་པའི་དོན་ནི། རིན་
ཆེན་ཕྲེང་བར། ཆགས་དང་ཞེ་སྡང་གཏི་མུག་དང༌། །དེས་བསྐྱེད་
ལས་ནི་མི་དགེ་བ། །མི་དགེ་བ་ལས་སྡུག་བསྔལ་ཀུན། །དེ་བཞིན་
ངན་འགྲོ་ཐམས་ཅད་དོ། །ཞེས་དང༌། མི་དགེ་བ་ རེ་རེ་ ལའང༌།
རྣམ་སྨིན་གྱི་འབྲས་བུ་དང༌། རྒྱུ་མཐུན་གྱི་འབྲས་བུ་དང༌། དབང་གི་
འབྲས་བུ་དང་གསུམ་གསུམ་འབྱུང་སྟེ། རྒྱུ་མཐུན་གྱི་འབྲས་བུ་ནི།
རིན་ཆེན་ཕྲེང་བར། སྲོག་ བཅད་པས་ནི་ཚེ་ཐུང་འགྱུར། །མ་བྱིན་
བླངས་པས་ནོར་དང་བྲལ། །བྱི་ཕོ་ཡི་ནི་དགྲ་དང་བཅས། །རྫུན་དུ་
སྨྲ་བ་བསྐུར་པ་མང་། །ཕྲ་མ་ཡིས་ནི་བཤེས་དང་བྲལ། །ཚིག་རྩུབ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྨྲ་བས་མི་སྙན་ཐོས། །འཁྱལ་པ་ཡིས་ནི་ངག་མི་བཙུན། །བརྣབ་
སེམས་ཡིད་ལ་རེ་བ་འཇོམས། །གནོད་སེམས་འཇིགས་པ་འབྱིན་
པར་བྱེད། །ལོག་པར་ལྟ་བས་ལྟ་ངན་ཉིད། །ཆང་འཐུང་བ་ཡིས་བློ་
འཁྲུལ་ཏེ། །མི་ཉིད་ལས་ནི་འབྲས་བུ་འདི། །ཀུན་གྱི་དང་པོ་ངན་
འགྲོའོ། །ཞེས་གསུངས་པས། རྣམ་སྨིན་གྱིས་ངན་སོང་དུ་ལྟུང་། དེ་
ནས་ཐར་ཏེ་མིར་སྐྱེས་ནའང་རྒྱུ་མཐུན་གྱི་འབྲས་བུ་དེ་ལྟར་འགྱུར་
བའོ། །རྣམ་སྨིན་གྱི་འབྲས་བུ་ནི། རིན་ཆེན་ཕྲེང་བར། ཞེ་སྡང་གིས་
ནི་དམྱལ་བར་འཕེན། །ཆགས་པས་ཡི་དྭགས་འཇིག་རྟེན་འགྲོ། །
རྨོངས་པ་ཕལ་ཆེར་དུད་འགྲོར་འགྲོ ། །ཟློག་པ་ལྷ་དང་མི་ཉིད་དོ། །
ཞེས་དང༌། མདོ་སྡེ་འཇིག་རྟེན་བཞག་པ་ལས། ལུས་ཀྱི་ཉེས་པ་
སྤྱད་བྱས་ཤིང༌། །ངག་གི་ཉེས་པ་སྤྱོད་རྣམས་དང༌། །ཡིད་ཀྱི་ཉེས་
པ་སྤྱད་བྱས་ན། །སེམས་ཅན་དམྱལ་བ་རྣམས་སུ་སྐྱེ། །ཕན་ཚུན་
མཁོན་ཞིང་ཞེ་གཅོད་ལ། །མི་རྣམས་མ་ལ་རྩོད་པ་དག །ལོ་ནི་བྱེ་བ་
ཕྲག་སྟོང་དུ། །ཡང་ སོས་ སུ་ནི་སྐྱེ་བར་ འགྱུར། །བྱ་ མིན་བྱེད་དུ་
བཅུག་པ་དང༌། །མི་རྣམས་མཛའ་བ་འབྱེད་པ་དང༌། །སྨྲ་བ་རྫུན་
དང་སྨྲ་བྱེད་པ། །ཐིག་ནག་ཏུ་ནི་སྐྱེ་བར་འགྱུར། །བ་ལང་ར་ལུག་མ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཧེ་དང༌། །རི་དྭགས་ཕག་དང་བྱ་གག་དང༌། །དེ་བཞིན་གཞན་གྱི་
སྲོག་ གཅོད་ པ། །བསྡུས་ འཇོམས་ སུ་ ནི་ སྐྱེ་ བར་ འགྱུར། །སྲོག་
གཅོད་ པ་ ཡི་ སེམས་ཅན་རྣམས། །བདའ་ ཞིང་ ཁྲག་ནི་ འཐུང་ བ་
དང༌། །ངན་པའི་ལས་ནི་ཀུན་སྤྱོད་པ། །ངུ་འབོད་ཆུང་ངུར་འགྲོ་བར་
འགྱུར། །ལྟ་བ་ཐིབས་པོས་ཁེབས་པ་དང༌། །སྲིད་པའི་འཆིང་བས་
བཅིངས་ པ་དང༌། །དམན་ པའི་ལས་ཀྱི་ཀུན་ སྤྱོད་ པ། །ངུ་འབོད་
ཆེན་ པོར་ སྐྱེ་ བར་ འགྱུར། །དགེ་སློང་ བྲམ་ཟེ་དགེ་ བ་ དང༌། །དེ་
བཞིན་གང་ཞིག་ཕ་མ་དང་། །གང་ཞིག་བླ་མ་གཞན་བསད་པ། །དེ་
ནི་རབ་ཏུ་ཚ་བར་བསྲེག །གང་ཞིག་ཆོས་ལ་ཆོས་མིན་དང༌། །ཆོས་
མ་ཡིན་ལ་ཆོས་སུ་སྨྲ། །སྐྱེ་བོ་དམ་པ་དག་ལ་སྨྲ། །མེད་པར་ལྟ་བ་
མནར་ མེད་ ལྟུང་ ། །ཞེས་ གསུངས་སོ། །དབང་ གི་ འབྲས་ བུ་ ནི།
སློབ་དཔོན་ཀླུ་སྒྲུབ་སོགས་ཀྱིས་གསུངས་པའི་དོན་བསྡུས་ཏེ་བཤད་
ན། སྲོག་བཅད་པས་ཡུལ་བཀྲ་མི་ཤིས་ཤིང་གཟི་བརྗིད་ཆུང་བའི་
སར་ སྐྱེ། མ་ བྱིན་ པར་ བླངས་ པས་ ཡུལ་ སད་ སེར་མང་ སར་ སྐྱེ།
ལོག་པར་གཡེམ་པས་ཡུལ་ས་རྔུལ་ཤས་ཆེ་སར་སྐྱེ། རྫུན་སྨྲས་པས་
དྲི་མི་ཞིམ་པར་སྐྱེ། ཕྲ་མས་ཡུལ་མཐོ་དམན་ཅན་དུ་སྐྱེ། ཚིག་རྩུབ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཀྱིས་ཡུལ་ཚྭ་སྒོ་ཅན་དང་ས་སྐམ་སྡིག་ཤས་ཅན་དུ་སྐྱེ། ངག་འཁྱལ་
གྱིས་དབྱར་དགུན་གོ་ལོག་སར་སྐྱེ། བརྣབ་སེམས་ཀྱིས་ཡུལ་འབྲུ་
ངན་སར་སྐྱེ། གནོད་སེམས་ཀྱིས་ཟས་ཁ་ཞིང་རྩུབ་པའི་སར་སྐྱེ།
ལོག་ལྟས་འབྲུ་མེད་པའི་སར་སྐྱེ་བར་གསུངས་སོ། །
དེ་ནས་འཁོར་བའི་ཉེས་དམིགས་བཤད་པ་ལ་དབྱེ་ན། འདུ་
བྱེད་ཀྱི་སྡུག་བསྔལ་དང༌། སྡུག་བསྔལ་གྱི་སྡུག་བསྔལ་དང་འགྱུར་
བའི་སྡུག་བསྔལ་དང་གསུམ་མོ། །འདུ་བྱེད་ཀྱི་སྡུག་བསྔལ་ནི་ཕུང་
པོ་འདི་བླངས་པ་ཙམ་ནས་སྡུག་བསྔལ་དང་ལྡན་ཏེ། སོ་སོའི་སྐྱེ་བོ་
རྣམས་ཀྱིས་སྡུག་བསྔལ་དེ་ངོ་མི་ཤེས། འཕགས་པ་རྣམས་ཀྱིས་དེ་
དགོངས་ཏེ། དཔེར་ན་ལག་མཐིལ་དུ་སྤུ་ཉག་གཅིག་ཡོད་ན་དེ་རྩུབ་
པར་མི་མཐོང༌། མིག་ཏུ་སོང་ན་མཐོང་བ་དང་འདྲ་བས། བྱང་ཆུབ་
སེམས་དཔའ་ཐུགས་རྗེ་ཆེན་པོ་དང་ལྡན་པ་མ་གཏོགས། སྐྱེ་བ་མི་
ལེན་ ཞི་ བའི་ དབྱིངས་ སུ་ གཤེགས། འཇིག་ རྟེན་ དུ་ ཡུན་ རིང་ མི་
བཞུགས་པ་ནི། སྡུག་བསྔལ་དེ་གཟིགས་པ་ཡིན་ཏེ། མཛོད་ཊཱིཀ་
ལས། ལག་མཐིལ་སྤུ་ཉག་གཅིག་འདུག་པ། །དེ་ནི་མིག་ཏུ་སོང་བ་
ན། །མི་བདེ་བ་དང་སྡུག་བསྔལ་བསྐྱེད། །བྱིས་པ་ལག་མཐིལ་འདྲ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
བ་ཡིས། །འདུ་བྱེད་སྡུག་བསྔལ་སྤུ་མི་མཐོང་། །འཕགས་པ་སྤྱན་
དང་འདྲ་བ་ཡིས། །འདུ་བྱེད་ལས་ནི་སྡུག་བསྔལ་གཟིགས། །ཞེས་
གསུངས་སོ། །སྡུག་བསྔལ་གྱི་སྡུག་བསྔལ་ལ་གསུམ་ལས། དང་པོ་
ཡི་དྭགས་ཀྱི་སྡུག་བསྔལ་བཤད་པ་ནི། རྡོ་རྗེའི་ཚིག་རྐང་ལས། ཡི་
དྭགས་བཀྲེས་སྐོམ་ཞེས་དང༌། དེའི་འགྲེལ་པ་ཐུགས་རྗེ་ཆེན་པོ་ཉིད་
ཀྱིས་དངོས་སུ་བཀའ་སྩལ་པ་ལས། ཡི་དྭགས་ནི་བཀྲེས་ཤིང་སྐོམ་
པས་ ཤིན་ཏུ་ སྡུག་བསྔལ་ལོ༔ ཞེས་ གསུངས་ པའི་ དོན་ཅུང་ ཟད་
འཆད་ན། མདོ་ལས། རྒྱལ་པོ་ཆེན་པོ་གལ་ཏེ་ཡི་དྭགས་སུ་སྐྱེ་བར་
གྱུར་ན། སྡུག་བསྔལ་འདི་མི་ལོ་བརྒྱ་ཕྲག་མང་པོ་དང༌། སྟོང་ཕྲག་
མང་པོར་རྟག་ཏུ་བཀྲེས་པ་དང་སྐོམ་པས་ཡིད་གདུངས་ཤིང༌། ཟས་
སྐོམ་གྱི་སྒྲ་ཡང་མི་ཐོས་ན་མཐོང་བ་ལྟ་ཅི་སྨོས་ཏེ། དེ་ལྟར་སྡུག་
བསྔལ་བར་འགྱུར་རོ། །ཞེས་གསུངས་སོ། །དེར་སྐྱེ་བ་ནི་ཆགས་པ་
དང་སེར་སྣའི་ལས་དང༌། མི་དགེ་བ་འབྲིང་ཙམ་བྱས་པའི་འབྲས་བུ་
ཡིན་ནོ། །དྲན་ པ་ ཉེར་ བཞག་ ལས། ཕྲག་ དོག་ སེར་ སྣ་ཤས་ ཆེ་
ཞིང༌། །ཟང་ཟིང་མི་འཇིགས་ཆོས་མི་སྦྱིན། །ཚུལ་ཁྲིམས་སྲུང་བར་
མི་ བྱེད་ པས། །ཡི་ དྭགས་ གནས་ སུ་ བཀྲེས་ སྐོམ་ འགྱུར། །ཞེས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གསུངས་སོ། །རྒྱས་པར་དྲན་པ་ཉེར་བཞག་ལས། ཡི་དྭགས་རིགས་
སུམ་ཅུ་སོ་དྲུག །དེ་ལ་སྡུག་བསྔལ་མི་འདྲ་བ་སོ་དྲུག་ཡོད་པར་
གསུངས་སོ། །ཡང་རྡོ་རྗེའི་ཚིག་རྐང་ལས། དུད་འགྲོ་བླུན་པ་དང༔
ཞེས་དང༌། དེའི་འགྲེལ་པ་ཐུགས་རྗེ་ཆེན་པོ་ཉིད་ཀྱིས་གསུངས་པ་
ལས། དེ་བཞིན་དུ་དུད་འགྲོ་ནི་ཤིན་ཏུ་ནས་ཀྱང་བླུན་ཏེ་གཏི་མུག་
པ་ དང ཞེས་ གསུངས་ པའི་ དོན། ཨོ་ རྒྱན་ རིན་ པོ་ ཆེས། དུད་
འགྲོ་ལ་ཡང་མདོར་བསྡུས་རྣམ་པ་བཞི༔ གཉའ་ཤིང་འཛིན་ནི་ཡན་
ཆད་ཉི་ཟླ་མེད༔ གླིང་བར་དག་ལ་གནས་པའི་དུད་འགྲོ་ནི༔ སོས་
ཀའི་ཉི་རྡུལ་བས་ཀྱང་མང་བ་ཡོད༔ རང་གཟུགས་མི་མཐོང་ཉིད་ཤ་
ཉིད་ རང་ཤའོ། ཀྱིས་ ཟ གཡང་དང་ རྦབ་ཏུ་ལྟུང་ བའི་ སྡུག་བསྔལ་
ཡོད༔ གཉིས་པ་བྱིང་གནས་ ཕྱི་ཡི་རྒྱ་མཚོ་ན༔ ཆང་འགགས་སྦྱང་
མའི་གྲངས་བཞིན་གནས་པ་སྟེ། །ཆེ་ཆེས་ཆུང་ཆུང་ཐམས་ཅད་ཟ་
བ་ དང༔ གཅིག་ ལ་ གཅིག་ གསོད་ གཤེད་མའི་ སྡུག་ བསྔལ་ཡོད༔
གསུམ་པ་སྐྱབས་མེད་དུད་འགྲོ་ཕྲན་བུ་ནི༔ སྐྱེ་བ་རྣམ་པ་བཞི་ལས་
སྐྱེས་པ་ཡི༔ རི་དྭགས་གཅན་གཟན་གྲོག་སྤུར་སྲིན་བུ་དང༔ རྐང་
མང་རྐང་མེད་འདབ་ཆགས་སྡེར་ཆགས་དང༔ ཀླུ་ཡི་རིགས་བྱེད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དུད་འགྲོ་ ཕྲ་སྦོམ་སོགས༔ ས་ཡི་སྟེང་ན་བསམ་གྱིས་མི་ཁྱབ་སྟེ༔
གཅིག་གིས་གཅིག་ལ་ཟ་བའི་སྡུག་བསྔལ་ཡོད༔ རྔོན་པས་རྒྱ་དང་
འགགས་རྙི་བཙུགས་པ་ཡི༔ རྒྱུ་ཤད་སྐྱེ་ཚད་ལོག་པར་འགྲོ་བ་དང༔
འགའ་ཞིག་ཞོར་ལ་འགགས་ནས་འཆི་བ་ཡོད༔ བཞི་པ་དུད་འགྲོ་
ཁ་འཐོར་སྡུག་བསྔལ་ནི༔ མི་ལ་བརྟེན་པའི་དུད་འགྲོ་འདི་དག་ནི༔
ལས་སུ་ཁལ་འགེལ་རྨོས་རྨོ་ཞོ་བཞོ་དང༔ སྤུ་འབྲེག་ཤ་འབྱིན་ཁྲག་
འདོན་བཙོག་པ་དང༔ ཞོ་ཤ་མི་བསྲི་རྒལ་པ་རྡོལ་རྡོལ་ཁུར ཀོ་ལེ་
མ་ལུས་རྭ་ཅོ་ཟད་ཟད་འབྲད༔ ལྤགས་པ་བཤུ་བར་འདུག་ཀྱང་ཚ་
བསྲན་ ནསཿ ལུས་ པོ་ འགས་ པར་ མཆིས་ ཀྱང་ སྙིང་ རུས་ བྱེད༔
བསྐྲད་གཟིར་གསོད་བའི་སྡུག་བསྔལ་དཔག་མེད་ཡོད༔ དེ་དག་
སེམས་ ཅན་ དུད་ འགྲོའི་ སྡུག་ བསྔལ་ ཡིན༔ ཞེས་ གསུངས་ པ་ ལྟ་
བུའོ། །དེ་ལྟར་དུད་འགྲོར་སྐྱེ་བའི་རྒྱུ་གཏི་མུག་ཤས་ཆེ་ཞིང༌། མི་
དགེ་ཆུང་དུ་བསགས་པ་སྟེ། དྲན་པ་ཉེར་བཞག་ལས། དུད་འགྲོ་
འདྲ་སོགས་ངན་སྨྲ་དང་། །དུས་གསུམ་གཡེམ་པའི་ལས་བྱས་དང༌།།
མི་རིགས་སྟེར་དང་བྱོལ་སོང་ཁྲོ། །ཕྱུགས་འདྲ་སོགས་ཀྱི་ངན་དུ་
སྨྲ། །འདི་ བཅུས་ དུད་ འགྲོར་ སྐྱེ་ བར་ འགྱུར། །ཞེས་ གསུངས་ ཏེ།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དུད་འགྲོའི་ རིགས་མི་གཅིག་པ་བྱེ་བ་སུམ་ཅུ་རྩ་བཞི་ཡོད་པར་
གསུངས་སོ། །དེ་ནས་རྡོ་རྗེའི་ཚིག་རྐང་ལས། དམྱལ་བ་ཚ་གྲང་།
ཞེས་དང་དེའི་འགྲེལ་པ་ཐུགས་རྗེ་ཆེན་པོ་ཉིད་ཀྱིས་གསུངས་པ་ལས།
དམྱལ་བ་ནི་ཚ་གྲང་གི་སྡུག་བསྔལ་དང༔ ཞེས་གསུངས་པའི་དོན་
འཆད་ན། མངོན་པ་མཛོད་ལས། འདི་འོག་སྟོང་ ཕྲག་ཉི་ཤུ་ན། །
མནར་མེད་པའང་དེ་ཙམ་མོ། །དེ་ཡི་སྟེང་ན་དམྱལ་བ་བདུན། །
ཞེས་གསུངས་ཏེ། ཚ་བའི་དམྱལ་བ་བརྒྱད་དེ། ཡང་སོས་དང་ཐིག་
ནག་བསྡུས་འཇོམས་དང་། ངུ་འབོད་དང༌། ངུ་འབོད་ཆེན་པོ་དང་ཚ་
བ་དང་རབ་ཏུ་ཚ་བ་དང་མནར་མེད་པ་སྟེ། རིག་འཛིན་ནཱ་གཱ་ཛུ་ནས།
སེམས་ཅན་ཉེས་པའི་ལས་ལ་སྤྱོད་རྣམས་ནི། །ཡང་སོས་ཐིག་ནག་
ཚ་དང་རབ་ཏུ་ཚ། །ངུ་འབོད་བསྡུས་འཇོམས་མནར་མེད་ལ་སོགས་
པའི། །དམྱལ་བ་རྣམས་སུ་རྟག་ཏུ་འཁོར་བར་འགྱུར། །ཞེས་དང༌།
མདོ་གཞན་ལས། ཚ་བའི་དམྱལ་བ་ཤིན་ཏུ་བཟོད་གླགས་མེད། །
འཇིག་རྟེན་འདི་ཡི་མེ་ནི་ལན་གཅིག་མེའོ་ཙམ། །དེ་བས་དམྱལ་
བའི་མེ་ནི་དགུ་འགྱུར་ཙམ་གྱིས་ཚ། །སྲ་བརྟན་ལྕགས་ཀྱི་ཐོ་ལུམ་
བསྒྱུར་བ་ཡང་། །སྐད་ཅིག་ཉིད་ལ་མར་ཁུ་བཞིན་དུ་ཞུ། །གྲང་བའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དམྱལ་བ་ཤིན་ཏུ་བཟོད་གླགས་མེད། །འཇིག་རྟེན་འདི་ཡི་རླུང་ནི་
ལན་གཅིག་རླུང་ངོ་ཙམ། །དེ་བས་དམྱལ་བའི་རླུང་ནི་དགུ་འགྱུར་
ཙམ་གྱིས་གྲང༌། །སྲ་བརྟན་གསེར་གྱི་གང་བུ་བསྒྱུར་བ་ཡང༌། སྐད་
ཅིག་ཉིད་ལ་ཨུཏྤལ་ལྟར་དུ་གས། །ཞེས་དང་རིག་འཛིན་ནཱ་གཱ་རྫུ་
ནས། དེ་ལྟར་སྡུག་བསྔལ་ཤིན་ཏུ་མི་བཟོད་ལོ། །བྱེ་བ་ཕྲག་བརྒྱ་
ཉམས་སུ་མྱོང་ཡང་ནི། །ཇི་སྲིད་མི་དགེ་དེ་ཟད་མ་གྱུར་པར། །དེ་
སྲིད་སྲོག་དང་བྲལ་བར་མི་འགྱུར་རོ། །ཞེས་དང༌། ཨོ་རྒྱན་རིན་པོ་
ཆེའི་ཞལ་ནས། ཀྱེ་མ་ཚ་བའི་དམྱལ་བ་ལ་ལྕགས་ཁང་སུམ་རིམ་གྱི་
ནང་དུ༔ ཕྱོགས་བཞི་ནས་མེ་ཆེན་པོ་བཞི་འབུད་ཅིང་ལོ་གྲངས་མེད་
པ་བསྐལ་ པར་ སྲེག་ཅིང༔ ལུས་ནག་རུལ་རུལ་དམར་ཁོག་ཁོག་
སོང་རུང་ལས་ཀྱིས་འཆི་རྒྱུ་མེད་པར༔ ཕ་འབོད་མ་འབོད་བཟའ་
རོགས་བུ་ཚ་ཉེ་རིང་ལ་འབོད༔ ཨ་ཙ་མ་རིང་རིང་བྱེད་ཀྱང་ཕན་པ་
མེད༔ ཅེས་དང་། ཚ་དམྱལ་བརྒྱད་ཀྱི་ཚེ་ཐུང་ཤོས་ཡང་སོས་ཏེ༔ མི་
ལོ་བྱེ་བ་ཕྲག་འབུམ་དང་དྲུག་ཁྲི་ཉིས་སྟོང་ཐུབ་ཅིང༔ འོག་མ་རྣམས་
དེ་བས་ཚེ་ཚད་དང་སྡུག་བསྔལ་ཉི་ཤུ་ཉི་ཤུའི་འགྱུར་ཡིན་ནོ༔ ཞེས་
གསུངས་སོ། །གྲང་དམྱལ་བརྒྱད་དང་གཞན་ཁ་འཐོར་བའི་ཉི་ཚེའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དམྱལ་བ་སོགས་དཔག་ཏུ་མེད་དེ། དྲན་པ་ཉེར་བཞག་ལས། བླ་མ་
དགེ་འདུན་སྐུ་གསུངས་ཐུགས་རྟེན་གྱི། །ན་བཟའ་བཤུས་དང་ཤིག་
ནི་ལྷག་པར་སོགས། །སེམས་ཅན་གྲང་བས་ཉེན་ནས་གང་བསད་
པའི། །མི་དེ་ ངེས་ པར་ གྲང་དམྱལ་བརྒྱད་དུ་སྐྱེ། །ཞེས་ གསུངས་
པས་ཆུ་བུར་ཅན་དང༌། ཆུ་བུར་རྡོལ་བ་དང༌། ཨ་ཆུ་ཟེར་བ་དང༌།
ཀྱི་ཧུད་ཟེར་བ་དང༌། སོ་ཐམ་ཐམ་པ་དང༌། པདྨ་ལྟར་གས་པ་དང༌།
ཨུཏྤལ་ལྟར་གས་པ་དང༌། པདྨ་ལྟར་ཆེར་གས་པའོ། །ཨོ་རྒྱན་རིན་
པོ་ཆེའི་ཞལ་ནས། ཡང་གྲང་བའི་དམྱལ་བ་ནི༔ གང་སྟོད་རི་བྲག་
འཁྱག་ཁྲོད་ཆུ་གླིང་རྣམས་ན་ལུས་འཁྱག་ཚལ་བར་གས༔ ནང་ཁྲོལ་
ཕྱིར་ཐོན༔ འཁྱག་རོམ་ ཚིར་ཚིར༔ དོན་ སྙིང་རྣམས་ ཚལ་པ་ཤིག་
ཤིག༔ ཁ་འཐམ་སོ་འཁྲིག་ཁྲུ་གང་ཙམ་པ་ནས་འཕར་ཞིང་འདར༔
མིག་སྐྱ་ལོག་ལོག་པ་ལ་སྐབས་སུ་ཨ་ཤུ་ཨ་ཙ་མ་ཙེར་ཙིར་ལཿ ལོ་
དང་ཁུང་མེད་བསྐལ་པར་སྡོད་དགོས༔ ཞེས་དང༌། དེ་ལ་སོགས་པ་
ཤལ་མ་ལིའི་སྡོང་པོ། ཐལ་ཚན་རབ་མེད། རལ་གྲིའི་ནགས་ཚལ།
ཡང་ ཤི་ ཡང་ སོས་ ལ་ སོགས། ཞེས་ གསུངས་ སོ། །ཚེ་ ཚད་ ཀྱང་
དཔག་ཏུ་མེད་དེ། མངོན་པ་མཛོད་ལས། ཏིལ་སྦྱང་ནང་ནས་ལོ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བརྒྱར་ནི། །ཏིལ་གཅིག་ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་
ཡིན་ཏེ། །གཞན་གྱི་ཚེ་ནི་ཉི་ཤུས་འགྱུར། །ཞེས་གསུངས་སོ། །ཁྱད་
པར་གསང་སྔགས་ཀྱི་དམ་ཚིག་ཉམས་པ་ནི། དམྱལ་བ་དེ་ཐམས་
ཅད་ལས་བདུན་འགྱུར་གྱིས་སྡུག་བསྔལ་ཆེ་བ་རྡོ་རྗེའི་དམྱལ་བ་
ཞེས་བྱ་བར་སྐྱེ་སྟེ། འཇམ་དཔལ་སྒྱུ་འཕྲུལ་དྲ་བའི་རྒྱུད་ལས། ཕྱི་
ཡི་རྒྱ་མཚོ་ཆེན་པོ་ཡི། །ཆུ་དེ་སྐྲ་ཡིས་གཏོར་ནུས་པས། །དེ་ཡི་ཚད་
དུ་ སྡུག་བསྔལ་མྱོང་། །རྡོ་རྗེའི་དམྱལ་བར་ གྲགས་ པ་ ཡིན། །ཞེས་
གསུངས་ཤིང་དམྱལ་བའི་སྡུག་བསྔལ་ཆུང་ངུ་ཡང་མིའི་སྡུག་བསྔལ་
གང་ལས་ཀྱང་ཆེ་སྟེ། འཕགས་པ་ཀླུ་སྒྲུབ་ཀྱིས། འདི་ན་ཉིན་གཅིག་
མདུང་ཐུང་ སུམ་ བརྒྱ་ཡིས། །རབ་ཏུ་དྲག་བཏབ་ སྡུག་བསྔལ་མི་
བཟོད་པ། །དེ་ནི་དམྱལ་བའི་སྡུག་བསྔལ་ཆུང་ངུ་ཡང༌། །འོས་ཀྱང་
མི་འགྲོ་ཆར་ཡང་མི་ཕོད་དོ། །ཞེས་གསུངས་སོ། །དེ་དག་སོ་སོར་
སྐྱེ་བའི་ལས་མང་དུ་བཤད་ཀྱང་དོན་བསྡུ་ན། ཞེ་སྡང་གི་སྒོ་ནས་མི་
དགེ་བ་ཆེར་བྱས་པས་སྐྱེའོ། །དེར་ཡང་ཚ་བ་ཆེ་ཆུང་དང་ཚེ་རིང་ཐུང་
རྣམས་ཀྱང་རང་གི་སྡིག་ལས་ཀྱི་ཆེ་ཆུང་ལས་བྱུང་བའོ། །དེ་དག་གི་
དོན་མདོར་བསྡུ་ན། ཨོ་རྒྱན་རིན་པོ་ཆེའི་ཞལ་ནས། དེ་ཡང་དམྱལ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བར་སྐྱེས་ན་ནི། བསྐལ་པ་མང་པོ་ཐར་དུས་ནི་མེད༔ དམྱལ་ཁམས་
སུ་མི་འགྲོ་བའི་གདེངས་ཚད་ཀྱང་བདག་ལ་ཅི་ཡོད༔ སྔར་ཡང་ཆོས་
ཚུལ་བཞིན་མ་བྱས་པས་ད་རེས་ཀྱང་འཁྱེར་ཀ་འདི་ལས་མེད༔ སྔར་
བསོད་ནམས་ཀྱི་ཚོགས་ཅུང་ཟད་བསགས་པའི་འབྲས་བུ་ནི་ད་རེས་
ཀྱི་མི་ལུས་འདིས་ཟད༔ ད་ཚེ་འདིར་ཆོས་ གཅིག་མེད་ན་འགྲོ་ས་
ངན་སོང་ལས་འོས་མི་འདུག་པས་ད་ལྟ་རང་ནས༔ ཚད་ནད་ཅན་
སྐོམ་གྱིས་གདུང་བ་ལྟར་བརྩོན་འགྲུས་ལ་གཡེལ་བ་མེད་པར་དགེ་
སྦྱོར་ལ་འབད་པར་བྱའོ༔ ཞེས་གསུངས་པ་ལྟར་ཉམས་སུ་ལོངས་
ཤིག ། །
དེ་ནས་འགྱུར་བའི་སྡུག་བསྔལ་བཤད་པ་ནི། རྡོ་རྗེའི་ཚིག་རྐང་
ལས། མི་སྐྱེ་རྒ་ན་འཆི༔ ཞེས་སོགས་ཚིག་རྐང་ཕྱེད་ དང་ གཉིས་
ཀྱིས་སྟོན་ཏེ། དེའི་འགྲེལ་པ་ཐུགས་རྗེ་ཆེན་པོ་ཉིད་ཀྱིས་གསུངས་
པ་ལས། མིར་སྐྱེས་ན་ཡང་སྐྱེ་བ་དང་རྒས་པ་དང་ན་བ་དང་འཆི་
བའི་སྡུག་བསྔལ་བསམ་གྱིས་མི་ཁྱབ་སྟེ༔ ཞེས་གསུངས་པའི་དོན།
མདོ་དྲན་པ་ཉེར་བཞག་ལས། མི་རྣམས་འཚོ་བ་ཐུང་བས་ཉམས། །
ཞེས་དང༌། མངལ་འཇུག་གི་མདོ་ལས། དེ་བཞིན་དུ་སྐྱེ་བ་ཡང་སྡུག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བསྔལ་བ་ཡིན་ནོ ། །རྒས་པ་ཡང་སྡུག་བསྔལ་བ་ཡིན་ནོ། །ན་བ་
ཡང་སྡུག་བསྔལ་བ་ཡིན་ནོ། །འཆི་བ་ཡང་སྡུག་བསྔལ་བ་ཡིན་ནོ། །
མི་སྡུག་པ་དང་འཕྲད་པ་ཡང་སྡུག་བསྔལ་བ་ཡིན་ནོ། །གང་འདོད་
པ་བཙལ་ཏེ་མ་རྙེད་པ་ཡང་སྡུག་བསྔལ་བ་ཡིན་ནོ། །ཡོད་པ་བསྲུང་
དཀའ་བ་ཡང་སྡུག་བསྔལ་བ་ཡིན་ནོ། །ཞེས་གསུངས་སོ། །དེར་སྐྱེ་
བའི་རྒྱུ་ནི་དྲན་ཉེ་ལས། འཆི་ཁར་བདེན་པའི་ཆོས་བསྟན་དང༌། །
མགུ་ཞིང་དཀོན་མཆོག་མཐོང་བ་དང༌། །ཆོས་ཐོས་ཆོས་རྟོགས་གྱུར་
ཅིག་ ཅེས། །སྨོན་ ལམ་ འདེབས་ པས་ མིར་ སྐྱེའོ། །ཞེས་ གསུངས་
སོ། །དེ་ནས་རྡོ་རྗེའི་ཚིག་རྐང་ལས། ལྷ་མིན་འཐབ་རྩོད༔ ཅེས་དང་
དེའི་འགྲེལ་པ་ཐུགས་རྗེ་ཆེན་པོས་གསུངས་པ་ལས། ལྷ་མིན་དུ་
སྐྱེས་ན་ཡང་འཐབ་རྩོད་ཀྱི་སྡུག་བསྔལ༔ ཞེས་གསུངས་པའི་དོན་ནི།
དྲན་ཉེ་ལས། ལྷ་མིན་འཐབ་ཅིང་རྩོད་པས་ཉམས། ཞེས་དང༌། ཨོ་
རྒྱན་རིན་པོ་ཆེས། ལྷ་མ་ཡིན་གྱི་གནས་ སུ་སྐྱེས་ན་ཡང༔ འཐབ་
རྩོད་སྡུག་བསྔལ་བརྗོད་ཀྱིས་མི་ལང་སྟེ༔ ཕྲག་དོག་ཀུན་བསླངས་
མི་དགེ་བཅུ་སྤྱད་པས༔ ལྷ་མ་ཡིན་དུ་མཚམས་སྦྱོར་སྐྱེ་བ་ལེན༔ ལྷ་
རྣམས་བསོད་ནམས་ལོངས་སྤྱོད་ཆེ་བ་ལ༔ ལྷ་མ་ཡིན་རྣམས་ཕྲག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དོག་སྐྱེས་ནས་འཐབ༔ ལྷ་དང་ལྷ་མིན་གཡུལ་བཤམས་འཁྲུགས་
པའི་དུས༔ ཕན་ཚུན་འཐབ་རྩོད་ལས་སུ་གོ་མཚོན་ཏེ༔ མཚོན་ཆའི་
འཁོར་ལོས་གནོད་པ་འབའ་ཞིག་སྐྱེལ༔ ལུས་ནི་སྨྲས་ནས་འགྲད་
དང་ཤི་བ་དང༔ ངག་ཏུ་མི་སྙན་རྒྱོབ་སོད་སྒྲ་ཡང་སྒྲོག༔ མ་ཤི་བ་ལ་
མེར་བསྲེག་ཆུ་ལ་བསྐྱལ མགོ་འབྲེག་སྙིང་འདོན་ནང་ལྟོ་རླུག་པར་
བྱེད༔ ཉིན་འཁྲུག་མཚན་འཁྲུག་ ལས་ ཀ་ དམག་ ལ་ བྱེད༔ འཐབ་
རྩོད་སྡུག་བསྔལ་མི་བཟོད་དཔག་མེད་ཡོད༔ ཅེས་གསུངས་སོ། །དེ་
ནས་ལྷ་ཕམ་ལྟུང་གི་སྡུག་བསྔལ་ནི། རྡོ་རྗེའི་ཚིག་རྐང་ལས། ལྷ་ཡི་
སྡུག་བསྔལ་ཡོད༔ ཅེས་དང༌། དེའི་འགྲེལ་པ་ཐུགས་རྗེ་ཆེན་པོས་
གསུངས་པ་ལས། ལྷའི་ཕམ་ལྟུང་གི་སྡུག་བསྔལ་དཔག་ཏུ་མེད་པ་
ཡོད་དོ༔ ཞེས་གསུངས་པའི་དོན་ནི། མདོ་དྲན་པ་ཉེར་བཞག་ལས།
ལྷ་རྣམས་བག་མེད་པ་ཡིས་ཉམས། །ཞེས་དང༌། ཨོ་རྒྱན་རིན་པོ་
ཆེས། མཐོ་རིས་གནས་གསུམ་བདེའོ་སྐད་དེ་ཡང༔ དངོས་ན་མཐོ་
རིས་ལ་ཡང་བདེ་བ་མེད༔ དགེ་བཅུ་སྤྱད་པས་ལྷ་ཡི་ལུས་ལེན་ཡང་
སྔ་ལྟས་ལོག་པ་བཅུ་གསུམ་སྡུག་བསྔལ་ཡོད༔ གཞལ་ཡས་ཁང་གི་
འོད་ཤོར་ཁ་དོག་ཉམས༔ དཔག་བསམ་ཤིང་འགྱེལ་ཁྲུས་ཀྱི་རྫིང་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བུ་ སྐམ༔ མེ་ཏོག་སད་ཁྱེར་མ་རྨོས་ལོ་ཏོག་མེད༔ ཅང་ཤེས་རྟ་ཤི་
འདོད་འཇོའི་བ་ ཡང་ཤི༔ ལུས་ཀྱི་འོད་ཉམས་དྲི་མི་ཞིམ་བ་ལྡང༔
རྒྱན་ཆ་མེ་ཏོག་ཕྲེང་བ་རྣམས་ ཀྱང་རྙིང༔ མཆན་ཁུང་གཉིས་རུལ་
ཆུང་མས་ སླད་ ལ་ བོརཿ ལྷ་གྲོགས་མི་ཉེ་རིང་ དུ་ གནས་ པ་ དང༔
འཆི་བར་ཤེས་ནས་སྡུག་བསྔལ་དཔག་ཏུ་མེད༔ མི་ལོ་ལྔ་བཅུ་ཕྲག་
གཅིག་ ལྟས་བྱུང་ འཆི༔ ཕྱི་ མ་ གར་ སྐྱེ་ ལྷ་ ཡི་ མིག་ གིས་ མཐོང
བསགས་པའི་བསོད་ཟད་སྡིག་འཕེལ་ངན་སོང་སྐྱེ༔ སྡུག་བསྔལ་སྔ་
མ་མ་སངས་ཕྱི་མས་མནན༔ གར་སྐྱེས་ལུས་ཀྱི་སྡུག་བསྔལ་མངོན་
ཤེས་ཡོད༔ ཅེས་གསུངས་སོ། །དེ་ལྟར་འགྲོ་བ་རིགས་དྲུག་སེམས་
ཅན་རྣམས༔ སྡུག་བསྔལ་རང་བཞིན་ལས་ནི་མ་འདས་པས༔ ཅིས་
ཀྱང་དགོས་མེད་བླ་མའི་རྣལ་འབྱོར་སྒོམས༔ ཞེས་གསུངས་སོ། །
དེས་ན་བསྒོམ་བྱའི་གཙོ་བོ་ནི། འཁོར་བའི་གནས་མཐོ་དམན་
གར་སྐྱེས་ཀྱང་སྡུག་བསྔལ་གྱི་རང་བཞིན་ཡིན་པར་གདའ་བས༔ ད་
རེས་འཁོར་བའི་སྡུག་བསྔལ་འདི་ལས་ཐར་བའི་ཐབས་ཤིག་ཅིས་
ཀྱང་བྱ་དགོས་ སྙམ་པའི་བློ་ཐག་ཆོད་པ་གལ་ཆེའོ། །དེས་འགྱུར་
བའི་སྡུག་བསྔལ་དང་སྤྱིར་འཁོར་བའི་ཉེས་དམིགས་བཤད་པའི་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྐབས་ཏེ། ཐུན་མོང་གི་སྔོན་འགྲོ་བཞི་སོང་བ་སྟེ། ཆོས་ཐུན་བཞི་
པའོ། །
༈ དེ་ནས་ཁྱད་པར་གྱི་སྔོན་འགྲོ་བཞི་ནི། ཅི་བྱས་བྱང་ཆུབ་ཀྱི་
ལམ་དུ་འགྲོ་བ་སྐྱབས་འགྲོ་སེམས་བསྐྱེད་ཀྱི་ཁྲིད། ཚོགས་གཉིས་
མྱུར་དུ་རྫོགས་པ་མཎྜལ་གྱི་ཁྲིད། སྡིག་སྒྲིབ་དག་པ་རྡོ་རྗེ་སེམས་
དཔའི་བསྒོམ་བཟླས། བྱིན་རླབས་འཇུག་ པ་ བླ་མའི་རྣལ་ འབྱོར་
དང་ བཞིའོ། །དང་ པོ་ ལ་ ཡང་ སྐྱབས་འགྲོ་སེམས་བསྐྱེད་ གཉིས་
ལས། །
དང་པོ་སྐྱབས་འགྲོ་ནི། དེ་ལ་གོང་དུ་བཤད་པའི་འཁོར་བའི་
སྡུག་བསྔལ་དེ་སུ་ཞིག་གིས་སྐྱོབ་ཐུབ་སྙམ་ན། དེ་ནི་བྱམས་ཤིང་
བརྩེ་བའི་ཕ་མ་དང༌། འཇིག་རྟེན་ན་དྲག་རྩལ་ཆེ་བའི་ལྷ་འདྲེ་མཐུ་
བོ་ཆེ་དང་། འདོད་ཁམས་དང་གཟུགས་ཁམས་ཀྱི་ལྷ་ཚེ་རིང་པོ་དང༌།
ཀླུ་ཆེན་པོ་ལ་ སོགས་པ་གང་གིས་ཀྱང་སྐྱོབ་མི་ཐུབ་སྟེ། ཁོ་རང་
རྣམས་ཀྱང་འཁོར་བའི་སྡུག་བསྔལ་ལས་མ་ཐར་བའི་ཕྱིར་རོ། །དེ་
ལྟར་ཡང་མདོ་རྒྱལ་མཚན་དམ་པ་ལས། འཇིགས་པས་ཉེན་པའི་མི་
རྣམས་ནི། །ཕལ་ཆེར་རི་དང་ནགས་ཚལ་དང༌། །ལྗོན་ཤིང་སོགས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལ་སྐྱབས་འགྲོ་སྟེ། །སྐྱབས་དེ་མཆོག་གྱུར་མ་ཡིན་པས། །སྐྱབས་དེ་
དག་ལ་བརྟེན་ནས་ནི། །འཇིགས་པ་ཀུན་ལས་གྲོལ་མི་འགྱུར། །
ཞེས་དང༌། འཇམ་དཔལ་རྣམ་པར་རོལ་པའི་མདོ་ལས། ཕ་མ་ཁྱོད་
ཀྱི་སྐབས་མ་ཡིན། །མཛའ་བཤེས་རྩ་ ལག་རྣམས་ ཀྱང་མིན། །དེ་
དག་གིས་ནི་ཁྱོད་བོར་ན། །ཇི་ལྟར་འདོད་པ་བཞིན་དུ་འགྲོ། །ཞེས་
གསུངས་སོ། །འོ་ན་སུ་ཞིག་གིས་སྐྱོབ་ནུས་སྙམ་ན། མདོ་དེ་ཉིད་
ལས། སངས་རྒྱས་ཆོས་དང་དགེ་འདུན་ཏེ། ཐར་པ་འདོད་པ་རྣམས་
ཀྱི་ སྐྱབས། །ཞེས་ དང༌། འཇམ་ དཔལ་ རྣམ་ པར་ རོལ་ པ་ ལས།
འཇིགས་གྱུར་འཇིགས་པ་སེལ་མཛད་ཕྱིར། །སྐྱབས་མེད་སྐྱོབ་པའི་
སངས་རྒྱས་དང༌། །ཆོས་དང་ཚོགས་མཆོག་དགེ་འདུན་ལ། །རྟག་
པར་སྐྱབས་སུ་འགྲོ་བར་གྱིས། །གང་དག་དེ་ལ་སྐྱབས་སོང་བ། །
འཇིགས་པ་ཀུན་ལས་ཐར་བར་འགྱུར། །ཞེས་གསུངས་པའི་དོན།
ཕྱིའི་དཀོན་མཆོག་གསུམ་ནི་སངས་རྒྱས་ཆོས་དང་དགེ་འདུན་གསུམ།
ནང་གི་དཀོན་མཆོག་གསུམ་ནི་བླ་མ་ཡི་དམ་མཁའ་འགྲོ་གསུམ།
གསང་བ་རྩ་རླུང་ཐིག་ལེ་གསུམ། དེ་ཁོ་ན་ཉིད་ངོ་བོ་རང་བཞིན་
ཐུགས་རྗེ་གསུམ་ཡིན་ཏེ། དེ་ལྟར་དོན་གྱི་དཀོན་མཆོག་གསུམ་འགྲོ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བ་ཡོངས་ལ་གནས་ཀྱང༌། ལས་ཀྱི་སྒྲིབ་པས་གཏིང་མངོན་དུ་མ་
གྱུར་པས། མོས་པའི་སྣང་ངོར་ཕྱི་དང་ནང་གི་དཀོན་མཆོག་གསུམ་
ལ་སྐྱབས་སུ་འགྲོ་དགོས་པར་ཨོ་རྒྱན་རིན་པོ་ཆེས་གསུངས་སོ། །
ཁྱད་པར་བཀའ་རྫོགས་པ་ཆེན་པོ་ལ་སོགས་པ་གསང་སྔགས་བླ་ན་
མེད་ པའི་ ལུགས་ འདི་ ལ། སྐྱབས་ གནས་ དཀོན་ མཆོག་ རྣམས་
གཞན་དུ་མི་ལྟ་སྟེ། མཚན་ཉིད་དང་ལྡན་པའི་རང་གི་རྩ་བའི་བླ་མ་
དེའི་ ཐུགས་ སངས་ རྒྱས་ གསུང་ དམ་ ཆོས་ སྐུ་ དགེ་ འདུན། བླ་ མ་
དཀོན་མཆོག་ཀུན་འདུས་སུ་ཤེས་པར་བྱའོ། །དེ་ལ་སྐྱབས་སུ་འགྲོ་
བ་ དངོས་ བཤད་ པ་ ནི། རྡོ་ རྗེའི་ ཚིག་ རྐང་ ལས། མདུན་ གྱི་ནམ་
མཁར་ཀུན་ཏུ་བཟང་པོ་ལ༔ སངས་རྒྱས་བྱང་སེམས་དཔག་ཏུ་མེད་
པས་ བསྐོར༔ ཀུན་ བཟང་ རྒྱལ་ བ་ སྲས་ བཅས་ ཐམས་ ཅད་ ལ༔
བདག་ནི་རྩེ་ གཅིག་ ཡིད་ ཀྱིས་སྐྱབས་ སུ་མཆི༔ ཞེས་ དང༌། དེའི་
འགྲེལ་པ་ཐུགས་རྗེ་ཆེན་པོས་དངོས་སུ་གསུངས་པ་ལས། ད་རང་
གི་མདུན་གྱི་ནམ་མཁར་ཆོས་སྐུ་ཀུན་ཏུ་བཟང་པོ་བཞུགས་པ་ལ
འཁོར་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་
ཁྲོམ་ལྟར་བསྐོར་བར་བསྐྱེད་དོ༔ ཀུན་ཏུ་བཟང་པོ་རྒྱལ་བ་སྲས་དང་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བཅས་པ་བཞུགས་པ་ཐམས་ཅད་ལ༔ བདག་ནི་རྩེ་གཅིག་ཡིད་ཀྱིས་
སྐྱབས་ སུ་ མཆིའོ༔ ཞེས་ གསུངས་ པའི་ དོན་ནི། ཁྱེད་ རང་ རྣམས་
ཀྱིས་དམིགས་པ་འདི་བཞིན་དུ་མཛོད་ཅིག །མདུན་གྱི་གཞི་འདིར་
ཡན་ལག་བརྒྱད་དང་ལྡན་པའི་བདུད་རྩིའི་རྒྱ་མཚོ་ཆེན་པོ། མཐའ་
ལ་ནེའུ་གསེང་དང་གསེར་གྱི་བྱེ་མ་བརྡལ་བ། ཆུ་བྱ་སྣ་ཚོགས་ཀྱིས་
སྐད་སྙན་པར་སྒྲོགས་ཤིང་རིན་པོ་ཆེ་དང་མེ་ཏོག་སྣ་ཚོགས་གཅལ་
དུ་བཀྲམ་པ། མཚོའི་དབུས་སུ་པཾ་ལས་པདྨའི་སྡོང་པོ་ཡལ་འདབ་
ཕྱོགས་བཅུར་རྒྱས་ཤིང་འབྲས་བུ་ལ་བཀྲ་ཤིས་པའི་རྟགས་བརྒྱད་
སོགས་རིན་པོ་ཆེ་སྣ་ཚོགས་སུ་འཁྲུངས་ པའི་རྩེར། རིན་པོ་ཆེ་སྣ་
ཚོགས་ཀྱི་རྒྱུ་ལས་གྲུབ་པའི་མེ་ཏོག་པདྨ་འདབ་མ་བཞི་པ་རྒྱ་ཁྱོན་
སྟོང་གསུམ་དང་མཉམ་པ་གཅིག་བསྒོམ། དེའི་ཟེའུ་འབྲུ་དང་འདབ་
མ་བཞི་ལ་རིན་པོ་ཆེའི་ཁྲི་རེ་རེ་བསྒོམས་པའི་ཁྲི་དབུས་མར། པདྨ་
དང་ཟླ་བའི་གདན་ལ་རྩ་བའི་བླ་མ་དང་དབྱེར་མེད་པའི་ཆོས་སྐུ་
ཀུན་ཏུ་བཟང་པོ་སྐུ་མདོག་མཐིང་ཀ་མཉམ་བཞག་གི་ཕྱག་རྒྱ་ཅན།།
རྡོ་ རྗེའི་སྐྱིལ་ཀྲུང་གིས་བཞུགས་ཤིང་ཡུམ་ཀུན་ཏུ་བཟང་མོ་དང་
གཉིས་སུ་མེད་པར་འཁྲིལ་བ། དེ་ལ་རྒྱལ་བ་རིགས་ལྔ་ཡབ་ཡུམ།



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
དྲུག་པ་རྡོ་རྗེ་འཆང་ལ་སོགས་པ་ལོངས་སྤྱོད་རྫོགས་སྐུའི་སངས་
རྒྱས་གྲངས་མེད་པས་བསྐོར་བ་ཐམས་ཅད་ཡབ་ཡུམ་འཁྲིལ་སྦྱོར་དུ་
བཞུགས་པ། དེའི་སྟེང་གི་ཆ་ལ་རྒྱལ་བ་དགོངས་རྒྱུད་རིག་འཛིན་
བརྡ་རྒྱུད་གང་ཟག་སྙན་རྒྱུད་ཀྱི་བླ་མ་ཐམས་ཅད་དང་། རྒྱ་གར་གྱི་
རིག་འཛིན་བརྒྱད། བོད་ཀྱི་རྗེ་འབངས་ཉེར་ལྔ། རིག་འཛིན་གཏེར་
སྟོན་བརྒྱ་རྩ་ལ་སོགས་པ་ཐམས་ཅད། སྐུ་གཅེར་བུ་རུས་པའི་རྒྱན་
དྲུག་གིས་བརྒྱན་ཅིང་། ཕྱག་ཌ་མ་རུ་དང་དྲིལ་བུ་འཛིན་ཅིང་སྟག་
ལྤགས་ཀྱི་ཤམ་ཐབས་དང༌། གླང་ཆེན་གྱི་པགས་པའི་བླ་གོས་ཅན།
བྲོ་ཁྲིག་ཁྲིག་གར་ཁྱུག་ཁྱུག་མཛད་ནས་སྐལ་ལྡན་བྱིན་གྱིས་རླབས་
པའི་དགོངས་པ་ལ་བཞུགས་པ། གཡས་ཀྱི་ཁྲི་ལ་སྟོན་པ་ཤཱཀྱ་ཐུབ་
པ་ལ། འཁོར་སངས་རྒྱས་རབ་བདུན་བསྐལ་བཟང་གི་སངས་རྒྱས་
སྟོང་རྩ་གཉིས་ཐམས་ཅད་སྤྲུལ་སྐུའི་ཆ་ལུགས་སུ་ཆོས་གོས་གསུམ་
གྱིས་བཀླུབས་ཤིང་ས་གནོན་མཉམ་བཞག་ཅན། མཚན་བཟང་པོ་
སུམ་ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུས་བརྒྱན་ཅིང་
འོད་དང་འོད་ཟེར་འབར་བ། རྒྱབ་ཀྱི་ཁྲི་ལ་སྡེ་སྣོད་གསུམ་དང་རྒྱུད་
སྡེ་དྲུག་གི་མདོ་རྒྱུད་ཐམས་ཅད་དང་ཁྱད་པར་བཀའ་རྫོགས་པ་ཆེན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པོའི་རྒྱུད་སྡེ་འབུམ་ཕྲག་དྲུག་ཅུ་རྩ་བཞི་ཐམས་ཅད་བཀའ་པོ་ཏི་
གླེགས་བམ་ གྱི་ཚུལ་དུ་ གསེར་གདོང་ཁྲ་ཆེམ་མེར་ བཞུགས་པ།
གཡོན་གྱི་ཁྲི་ལ་གུ་རུ་པདྨ་སམ་བྷ་ཝ་དགེ་སློང་གི་ཆ་ལུགས་སྐྱབས་
སྦྱིན་པད་ཕོར་འཛིན་པ་ལ། ཉེ་སྲས་བརྒྱད་དང་སེམས་དཔའ་བཅུ་
དྲུག་ལ་སོགས་པ་ས་དང་ལམ་ལ་བཞུགས་པའི་བྱང་ཆུབ་སེམས་
དཔའ་ ཐམས་ ཅད་ དང༌། ཉན་ཐོས་ མཆོག་བརྒྱད་རང་ རྒྱལ་ བཅུ་
གཉིས་འཕགས་པ་གནས་བརྟན་བཅུ་དྲུག་དགྲ་བཅོམ་ཁྲི་དྲུག་སྟོང་
བཞི་བརྒྱ་ལ་སོགས་པ་ཐེག་པ་ཆེ་ཆུང་གི་དགེ་འདུན་ཐམས་ཅད་དེ།
བྱང་ཆུབ་སེམས་དཔའ་ཐམས་ཅད་ནི་ལྷ་བུ་གཞོན་ནུའི་ཚུལ་ཅན་
དར་དང་རིན་པོ་ཆེས་བརྒྱན་པ། ཉན་ཐོས་ཐམས་ཅད་དབུ་རེག་
ཞབས་རྗེན་ཆོས་གོས་རྣམ་གསུམ་གསོལ་བའོ། །མདུན་གྱི་ཁྲི་ལ་
རང་རེ་བོད་ཀྱི་ལྷ་སྐལ་ཡི་དམ་ཐུགས་རྗེ་ཆེན་པོ་ལ། འཁོར་བཀའ་
དགོངས་ཕུར་གསུམ་ལ་སོགས་པ་རྒྱུད་སྡེ་ཆེན་པོ་དྲུག་གི་ལྷ་ཚོགས་
ཐམས་ཅད་དང༌། དེ་དག་གི་བར་མཚམས་རྣམས་སུ་ཡུལ་ཉི་ཤུ་རྩ་
བཞིའི་དཔའ་བོ་དང་ཊཱཀི། ཡེ་ཤེས་ཀྱི་མགོན་པོ་མ་ནིང་སྡེ་ལྔ་ལ་
སོགས་མགོན་ཆེན་བཞི་བཅུ་རྩ་ལྔ། དཔལ་ལྡན་ལྷ་མོ་དཔོན་གཡོག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྤྲུལ་པ་སྟོང་རྩ་བརྒྱད་དང་བཅས་པ་ཐམས་ཅད་སྤྲིན་གྱི་ཕུང་པོ་
གཏིབས་པ་ལྟར་མངོན་སུམ་དུ་བཞུགས་པར་སྒོམས་ཤིག །དེའང་
ཐེག་པ་ཆུང་ངུའི་ལུགས་ལ་དུས་དེང་ནས་ཇི་སྲིད་འཚོའི་བར་དུ་
སྐྱབས་སུ་འགྲོ་བ་ཡིན་ཀྱང༌། འདིར་ཐེག་ཆེན་ལུགས་ལ་ཇི་སྲིད་
སངས་རྒྱས་མ་ཐོབ་ཀྱི་བར་དུ་སྐྱབས་སུ་འགྲོ་བ་ཡིན། ཐེག་དམན་
ལུགས་ལ་རང་ཉིད་གཅིག་པུ་སྐྱབས་སུ་འགྲོ་བ་ཡིན་ཡང༌། འདིར་
ཐེག་ཆེན་ལུགས་ལ་བདག་དང་སེམས་ཅན་ཐམས་ཅད་སྐྱབས་སུ་
འགྲོ་བ་ ཡིན། ཐེག་དམན་ལུགས་ལ་འཁོར་བའི་འཇིགས་པ་ལ་
སྐྲག་ནས་དེ་སྐྱོབ་པའི་ཕྱིར་སྐྱབས་སུ་འགྲོ་བ་ཡིན་ཀྱང་། འདིར་ནི་
འཁོར་བའི་འཇིགས་པ་དང་རང་ཞི་བདེའི་འདོད་པ་དང་ཐེག་པ་
དམན་པ་དང་རྩ་རླུང་ཐིག་ལེ་ལྟ་སྒོམ་སྤྱོད་པའི་གེགས་དང་གོལ་ས་
ཐམས་ཅད་ལས་སྐྱོབ་ཕྱིར་སྐྱབས་སུ་འགྲོ་བ་ཡིན་པས། ཨོ་རྒྱན་
རིན་པོ་ཆེའི་ཞལ་ནས། མོས་པའི་སྣང་ངོར་མདུན་གྱི་ནམ་མཁར་
སྐྱབས་གནས་ཐམས་ཅད་སྤྲིན་ཕུང་བཞིན་གཏིབས་པར་བསམ་ལ༔
རང་དང་ཕ་མས་གཙོ་བྱས་སེམས་ཅན་ཐམས་ཅད་དགྲ་མི་ཤ་པ་
བཙོན་དོང་ནས་ཐར་བར་འདོད་པ་ལྟ་བུའི་གདུང་བས༔ ཁ་ཙམ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མ་ཡིན་པར་བྱེད་པ་ཡིན་ནོ༔ ཞེས་གསུངས་པ་ལྟར། རྡོ་རྗེའི་ཚིག་
རྐང་ལས་བྱུང་བའི་སྐྱབས་འགྲོ་འདིའི་རྗེས་ཟློས་ལན་གསུམ་མཛོད།
མདུན་གྱི་ནམ་མཁར་ཀུན་ཏུ་བཟང་པོ་ལ༔ སངས་རྒྱས་བྱང་སེམས་
དཔག་ཏུ་མེད་པས་བསྐོར༔ ཀུན་བཟང་རྒྱལ་བ་སྲས་བཅས་ཐམས་
ཅད་ལ༔ བདག་ནི་རྩེ་གཅིག་ཡིད་ཀྱིས་སྐྱབས་སུ་མཆི༔ གསུམ། འོ་
དེས་ཁྱེད་རང་རྣམས་ཀྱི་རྒྱུད་ལ་སྐྱབས་འགྲོའི་སྡོམ་པ་སྔར་མ་ཐོབ་
ན་ཡང་སྐྱེ། ཐོབ་པ་ཡིན་ཡང་འཕེལ། ཉམས་པ་ཡང་སོར་ཆུད་པར་
འགྱུར་བ་ཡིན་ནོ། །དེ་ལྟར་ཐེག་ཆེན་སྐྱབས་འགྲོའི་སྡོམ་པ་ཐོབ་
ནས། དེའི་སྡོམ་པ་བསྲུང་དགོས་ཏེ། སྐྱབས་འགྲོ་བདུན་ཅུ་པ་ལས།
གསུམ་ལ་སྐྱབས་འགྲོའི་དགེ་བསྙེན་ནི། །དེས་ནི་སྡོམ་བརྒྱད་རྩ་བ་
ཡིན། །ཞེས་ གསུངས་པ་ལྟར། བསླབ་པ་རྣམས་བསྲུང་དགོས། དེ་
ལ་བསྲུང་བྱའི་བསླབ་པ་དགུ་སྟེ། སངས་རྒྱས་ལ་སྐྱབས་སུ་སོང་ནས།
སངས་རྒྱས་ཀྱི་སྐུ་གཟུགས་ཐ་ན་ཚ་ཚ་དུམ་བུ་ཡན་ཆོད་ལ་མ་གུས་
པ་སྤང་ཞིང་གུས་པ་བསྒྲུབ། ཆོས་ལ་སྐྱབས་སུ་སོང་ནས། ཆོས་ཡི་
གེ་འབྲུ་གཅིག་ཡན་ཆད་ལ་གུས་པར་བྱ། དགེ་འདུན་ལ་སྐྱབས་སུ་
སོང་ནས་ཐ་ན་ལྷན་པ་སེར་པོ་གྲུ་བཞི་བཏབ་པ་ཡན་ཆོད་ལ། མ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གུས་པ་སྤང་ཞིང་གུས་པ་བསྒྲུབ། སངས་རྒྱས་ལ་སྐྱབས་སུ་སོང་
ནས་ཕྱི་རོལ་པའི་ལྷ་ལ་ཕྱག་མི་འཚལ། ཆོས་ལ་སྐྱབས་སུ་སོང་ནས།
སེམས་ཅན་ལ་གནོད་པ་མི་བྱ། དགེ་འདུན་ལ་སྐྱབས་སུ་སོང་ནས།
གྲོགས་མུ་སྟེགས་ཅན་མི་བསྟེན། ནང་ནུབ་སྐྱབས་འགྲོ་ལ་བརྩོན་པ་
དང༌། ཅི་ཟ་ཅི་འཐུང་ཕུད་ཀྱིས་དཀོན་མཆོག་གསུམ་ལ་མཆོད་པ་
དང༌། ན་ཚ་ སྡུག་ བསྔལ་ཅི་བྱུང་ཡང་དཀོན་མཆོག་གསུམ་ལས་
གཞན་པའི་སྐྱབས་མི་ཚོལ་བ་རྣམས་ལེགས་པར་སྲུངས་ཤིག །གལ་
ཏེ་དེ་རྣམས་མ་བསྲུངས་ན་སྐྱབས་སུ་འགྲོ་བའི་སྡོམ་པ་ལས་ཉམས་
པས། ཚེ་འདི་ཕྱིའི་སྐྱབས་མེད་ཅིང་ངན་སོང་དང་འཁོར་བ་མཐའ་
མེད་དུ་འཁྱམས་པས་ཉེས་པ་ཆེ་ལ། ལེགས་པར་བསྲུང་ན་ཕན་ཡོན་
མཐའ་ཡས་པ་མདོ་རྒྱུད་ཐམས་ཅད་ནས་གསུངས་པ་རྣམས་བསྡུས་
ན་བརྒྱད་དུ་འདུས་ཏེ། ནང་པ་སངས་རྒྱས་པར་ཆུད་པའི་ཕན་ཡོན་
དང༌། སྡོམ་པ་ཐམས་ཅད་ཀྱི་རྟེན་དུ་འགྱུར་པ་དང༌། མི་དང་མི་མ་
ཡིན་པའི་གནོད་པས་མི་ཚུགས་པ་དང༌། སྡིག་པ་དང་སྒྲིབ་པ་ཐམས་
ཅད་བྱང་ཞིང་སྲབ་པར་འགྱུར་པ་དང༌། རྒྱུད་ལ་བསོད་ནམས་ཀྱི་
ཚོགས་རྒྱ་ཆེན་པོ་གསོག་ཅིང་འཕེལ་བ་དང༌། ཤི་ནས་ངན་སོང་ངན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འགྲོ་ལོག་པར་མི་ལྟུང་བ་དང༌། ལམ་ཁྱད་པར་འཕགས་པ་རྒྱུད་ལ་
སྐྱེ་བ་དང༌། མཐར་བླ་ན་མེད་པའི་བྱང་ཆུབ་ཐོབ་པའི་ཕན་ཡོན་དང་
བརྒྱད་ཡོད་པར་གསུངས་སོ། །དེ་ལྟར་ཆོས་ཉན་པའི་ཕན་ཡོན་དང༌།
ཆོས་ཐོས་པའི་བསོད་ནམས། སྐྱབས་སུ་སོང་བའི་ཕན་ཡོན་བསམ་
གྱིས་མི་ཁྱབ་ཀྱང་། བསོད་ནམས་དེ་མི་ཉམས་པའི་གདམས་ངག་
མེད་ན་ཁོང་ཁྲོ་གཅིག་སྐྱེས་ན་བསོད་ནམས་ཐམས་ཅད་འཇོམས་ཏེ།
སྤྱོད་འཇུག་ལས། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་
གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཡང་། །
ཁོང་ཁྲོ་གཅིག་གིས་འཇོམས་པར་བྱེད། །ཅེས་གསུངས་སོ། །དེའི་
གནད་ཀྱི་སྐྱབས་འགྲོ་ནས་བཟུང་སྟེ། དགེ་སྦྱོར་ཐམས་ཅད་དེ་མ་
ཐག་ཏུ་བསྔོ་བས་རྒྱས་བཏབ་ན། བྱང་ཆུབ་མ་ཐོབ་ཀྱི་བར་དུ་དགེ་
རྩ་དེ་མི་ཟད་པདང་། དགེ་བ་ཆུང་ངུ་ཞིག་ཡིན་ཀྱང་བསྔོ་བས་རྒྱས་
བཏབ་ན་ཞག་རེ་ལ་སྐྱེད་རེ་འཕེལ་ཏེ་དགེ་བ་རྒྱ་ཆེན་པོར་འགྱུར་བ་
ཡིན་ པའི་ ཕྱིར། རྡོ་ རྗེའི་ཚིག་རྐང་ལས་ བསྔོ་བ་ཚིག་རྐང་གཅིག་
གསུངས་ནས་དེའི་འགྲེལ་པ་ཐུགས་རྗེ་ཆེན་པོས་གསུངས་པ་ལས།
དེ་ལྟར་སྐྱབས་སུ་སོང་བའི་དགེ་བ་དེས་བདག་གི་མ་རྒན་འགྲོ་དྲུག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སེམས་ ཅན་ ཀུན་ ལ་ བསྔོ༔ ཞེས་ གསུངས་ པས། མདུན་ གྱི་ ནམ་
མཁར་སྐྱབས་ཡུལ་སྔར་སྨོས་པ་དེ་དག་གསལ་ཐོབ། དེ་དག་གི་
དྲུང་དུ། ཆོས་ཉན་ པའི་ བསོད་ནམས་དང༌། སྐྱབས་ སུ་འགྲོ་བའི་
གདམས་པ་ཞུས་པའི་བསོད་ནམས་དང༌། ད་ལྟ་ཡང་སྐྱབས་སུ་འགྲོ་
བའི་དགེ་བའི་རྩ་བ་དེ་ཐམས་ཅད་ཕ་མས་ཐོག་དྲངས་སེམས་ཅན་
ཐམས་ཅད་ལ་བསྔོའོ། །དེའི་དགེ་བས་སེམས་ཅན་ཐམས་ཅད་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་རིན་པོ་ཆེ་མྱུར་དུ་ཐོབ་
པར་གྱུར་ཅིག་བསམ་པ་གྱིས་ལ། རྡོ་རྗེའི་ཚིག་རྐང་ལས་གསུངས་
པའི་བསྔོ་བ་ཚིག་གཅིག་པོ་འདིའི་རྗེས་ཟློས་ལན་གསུམ་མཛོད།།
དགེ་བ་མ་རྒན་འགྲོ་དྲུག་ཀུན་ལ་བསྔོ༔ གསུམ། དེ་ནས་ནམ་མཁར་
བསྒོམས་ པའི་ སྐྱབས་ ཡུལ་ ཐམས་ཅད་འོད་དུ་ཞུ་ནས་ ཁྱེད་ རང་
རྣམས་ལ་ཐིམ་པས། འཕགས་པ་དཀོན་མཆོག་གསུམ་གྱི་སྐྱབས་
འོག་དམ་པར་ཚུད་ངེས་སྙམ་པའི་ངེས་ཤེས་མཛོད་ལ། སེམས་མ་
བཅོས་པར་མཉམ་པར་ཞོག །དེ་ནས་ དུས་རྒྱུན་ཏུའམ་ནང་ནུབ་
སྐྱབས་འགྲོ་ལ་ བརྩོན་ པ་ གལ་ཆེ། དེས་ ཁྱད་ པར་ གྱི་སྔོན་ འགྲོ་
བཞིའི་དང་པོའི་དང་པོ་སྐྱབས་འགྲོའི་ཁྲིད་དེ་ཆོས་ཐུན་ལྔ་པའོ། །དེ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལ་ཞག་གཅིག་བྱ། །
པ། དེ་ནས་བྱང་ཆུབ་ཏུ་སེམས་བསྐྱེད་པ་ནི་རྡོ་རྗེའི་ཚིག་རྐང་
ལས། སེམས་ཅན་དོན་དུ་བྱང་ཆུབ་སེམས་བསྐྱེད་དོ༔ ཞེས་དང༌།
དེའི་འགྲེལ་པ་ཐུགས་རྗེ་ཆེན་པོ་ཉིད་ཀྱི་རང་འགྲེལ་ལས། སེམས་
ཅན་ཐམས་ཅད་ཀྱི་དོན་དུ་བདག་གིས་བྱང་ཆུབ་ཆེན་པོའི་མཆོག་ཏུ་
སེམས་ བསྐྱེད་པར་བྱེད་དོ༔ ཞེས་གསུངས་པའི་དོན། ཕལ་པོ་ཆེ་
ལས། གང་གིས་ཕྱོགས་བཅུའི་རྒྱལ་བ་བལྟ་བར་འདོད་པ་དང༌། །
གང་ཞིག་སྦྱིན་བཏང་བསོད་ནམས་མི་ཟད་མཛོད་འདོད་དང༌། །
འགྲོ་བ་ཀུན་གྱི་སྡུག་བསྔལ་མི་བཟད་ལྡོག་འདོད་ན། །དེས་ནི་ཡོན་
ཏན་མཐའ་ཡས་ བྱང་ཆུབ་སེམས་བསྐྱེད་བྱ། །ཞེས་དང༌། བྱམས་
པས་ཞུས་པའི་མདོ་ལས། བྱང་ཆུབ་སེམས་དཔའ་ཆོས་གཅིག་དང་
ལྡན་ན། ངན་སོང་ཐམས་ཅད་སྤངས་ཤིང༌། སྡིག་པའི་གྲོགས་པོའི་
ལག་ཏུ་མི་འགྲོ་ལ། མྱུར་དུ་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་འཚང་རྒྱ་སྟེ། ཆོས་གཅིག་པོ་དེ་
གང་ཞེ་ན། འདི་ལྟ་སྟེ། ལྷག་པའི་བསམ་པ་ཕུན་སུམ་ཚོགས་པའི་
བྱང་ ཆུབ་ ཀྱི་ སེམས་ སོ། །ཞེས་དང༌། རྫོགས་པ་ཆེན་པོའི་རྒྱུད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རྣམས་ཀྱི་དོན་བསྡུས་པ་ཌཱ་ཀི་སྙིང་ཐིག་ལས། དེ་ནས་སྔོན་འགྲོ་
བྱང་ཆུབ་ཀྱི་སེམས་སྦྱངས་དགོས་པ་ནི། བྱམས་དང་སྙིང་རྗེ་ཆོས་
སྤྱིའི་ལམ༔ ཐེག་ པ་ཆེན་པོར་འཇུག་ཕྱིར་དུ༔ ཞེས་དང༌། ཨོ་རྒྱན་
རིན་པོ་ཆེའི་ཞལ་ནས། ཤེས་རབ་ཟབ་མོ་སྟོང་ཉིད་མངོན་དུ་གྱུར་
ཀྱང༔ ཐབས་མཁས་ཐུགས་ རྗེ་ སྙིང་ རྗེའི་ སེམས་ བསྐྱེད་ མེད་ན༔
ཐེག་ དམན་ ཉན་རང་དུ་འགྲོ་བས་ སྙིང་ རྗེས་ བྱང་ཆུབ་ཏུ་སེམས་
བསྐྱེད༔ ཅེས་གསུངས་སོ། །འོ་ན་སེམས་བསྐྱེད་དེ་ཅི་ལྟ་བུ་ཞེ་ན།
མངོན་པར་རྟོགས་པའི་རྒྱན་ལས། སེམས་བསྐྱེད་པ་ནི་གཞན་དོན་
ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་གསུངས་སོ། །
དགོངས་པ་ངེས་འགྲེལ་ལས། བྱང་ཆུབ་ཀྱི་སེམས་དེ་ཡང་རྣམ་པ་
གཉིས་ཏེ། དོན་དམ་བྱང་ཆུབ་ཀྱི་སེམས་དང༌། ཀུན་རྫོབ་བྱང་ཆུབ་
ཀྱི་སེམས་སོ། །ཞེས་གསུངས་སོ། །ཀུན་རྫོབ་བྱང་ཆུབ་ཀྱི་སེམས་
ལ་ཡང་སྨོན་པ་དང་འཇུག་པ་ གཉིས་ཏེ། སྤྱོད་འཇུག་ ལས། བྱང་
ཆུབ་སེམས་དེ་མདོར་བསྡུས་ན། །རྣམ་པ་གཉིས་སུ་ཤེས་བྱ་སྟེ། །
བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་
ནོ། །ཞེས་གསུངས་སོ། །དེ་གཉིས་ཀྱི་ཁྱད་པར་ཅི་ལྟར་ཞེ་ན། སྤྱོད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
འཇུག་ ལས། འགྲོ་བར་ འདོད་དང་ འགྲོ་ བ་ ཡིས། །བྱེ་ བྲག་ རིམ་
བཞིན་ཤེས་པ་ལྟར། །དེ་བཞིན་མཁས་པས་ འདི་གཉིས་ ཀྱི། །བྱེ་
བྲག་རིམ་བཞིན་ཤེས་པར་བྱ། །ཞེས་གསུངས་སོ། །སེམས་བསྐྱེད་
པའི་རྒྱུ་ནི། ཆོས་བཅུ་པའི་མདོ་དང་བྱང་ཆུབ་སེམས་དཔའི་ས་དང་།
མདོ་སྡེ་རྒྱན་སོགས་ནས་མང་དུ་གསུངས་ཀྱང་། ད་ལམ་ནི་སེམས་
བསྐྱེད་ཀྱི་ཕན་ཡོན་ཐོས་པ་དང་དགེ་བའི་བཤེས་གཉེན་གྱིས་བསྐུལ་
བ་གཙོ་བོ་ཡིན་ནོ། །བྱང་ཆུབ་སེམས་བསྐྱེད་བླང་བའི་ཡུལ་ནི་སློབ་
དཔོན་ཡོད་པའི་ལུགས་དང་མེད་པའི་ལུགས་གཉིས་ལས། ད་རེས་
སློབ་ དཔོན་ ཡོད་པའི་ ལུགས་ སུ་ བླངས་ནས། རྗེས་ནས་རྒྱུན་དུ་
སངས་རྒྱས་བྱང་སེམས་ཡིད་ཀྱིས་དམིགས་ཏེ་བླང་བར་བྱའོ། །དེ་
ཡང་རང་ཉིད་ངན་སོང་ལས་ཐར་ནས་མཐོ་རིས་ཀྱི་བདེ་སྐྱིད་ཐོབ་
པར་འདོད་པ་ནི། ལེགས་སྨོན་ཙམ་ཏེ་ཆོས་པའི་གྲངས་སུ་ཡང་མི་
འགྲོ་སྟེ། དམན་པ་ལྷ་མིའི་ཐེག་པ་ཞེས་བྱའོ། །རང་ཉིད་འཁོར་བའི་
སྡུག་བསྔལ་ཐམས་ཅད་ལས་ཐར་ནས་བྱང་ཆུབ་ཐོབ་འདོད་པ་ནི་
ཐེག་དམན་ཉན་ཐོས་ཀྱི་ལམ། རང་ཉིད་འཁོར་བའི་སྡུག་བསྔལ་
ལས་ཐར་ནས། སློབ་དཔོན་གཞན་གྱི་དྲིན་ལ་མ་ལྟོས་པར་བྱང་ཆུབ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཐོབ་པར་འདོད་པ་ནི་རང་སངས་རྒྱས་ཀྱི་ལམ་སྟེ། ཐེག་པ་དམན་པ་
ཡིན། དེ་ནི་ལམ་གྱི་གོལ་ས་ཆེན་པོ་ཡིན་ནོ། །སེམས་ཅན་ཐམས་
ཅད་ཀྱི་དོན་དུ་རྫོགས་པའི་བྱང་ཆུབ་ཐོབ་པར་འདོད་པ་ནི་ཐེག་པ་
ཆེན་པོ་ཡིན། དེ་ ཅིའི་ ཕྱིར་ཞེ་ན། བཤེས་ སྤྲིང་ལས། མ་ ཡི་ ཐོག་
མཐའ་ རྒྱ་ཤུག་ ཚིགས་ གུ་ ཙམ། །རིལ་ བུར་ བགྲང་ ཀྱང་ ས་ ཡིས་
ལངས་མི་འགྱུར། །ཞེས་དང༌། གང་གི་ལྟོར་མ་ཉལ་བའི་ སེམས་
ཅན་གཅིག་མེད་ཅིང༌། །གང་གིས་ནོར་རྫས་བྱིན་དང་བསྲུང་བ་ལ་
སོགས་པ། །བདག་གི་དོན་དུ་དཀའ་བ་མ་སྤྱད་སེམས་ཅན་ནི། །
གཅིག་ཀྱང་མེད་ཕྱིར་ཀུན་ལ་སྙོམས་པར་བྱ། །ཞེས་གསུངས་པས།
སེམས་ཅན་ཐམས་ཅད་རང་གི་ཚེ་རབས་དཔག་ཏུ་མེད་པའི་ཕ་དང་
མ་ཤ་སྟག་ཡིན་པས། དེ་ཐམས་ཅད་སྐྱོན་ཟད་ཡོན་ཏན་རྫོགས་པའི་
སངས་རྒྱས་ཀྱི་སར་འགོད་དགོས། དེ་ད་ལྟར་རང་ཅག་གིས་མི་ཐུབ་
ཀྱང༌། རང་ཉིད་རྫོགས་པའི་བྱང་ཆུབ་དེ་བསྒྲུབས་ནས་སེམས་ཅན་
ཐམས་ཅད་ཀྱང་སངས་རྒྱས་ཀྱི་སར་བདག་ཁོ་ནས་འགོད་པར་བྱ་
སྙམས་པའི་བསམ་པ་རྣམ་པར་དག་པ་དེ་ཡོད་ན་ཐེག་པ་ཆེན་པོ་
ཡིན་ནོ། །ཐར་པ་ཆེན་པོའི་མདོ་ལས། ཐེག་ཆེན་དཔེ་ཚད་རྒྱ་མཚོ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བཞིན། །ཐེག་པ་ཆུང་ངུ་བ་རྗེས་ཆུ། །ཐེག་ཆེན་དཔེ་ཚད་རི་རབ་
ལྷུན། །ཐེག་པ་ཆུང་དུ་གྲོག་མའི་མཁར། །ཐེག་ཆེན་དཔེ་ཚད་ཉི་ཟླ་
བཞིན། །ཐེག་པ་ཆུང་ངུ་མེ་སྟག་ཙམ། །ཞེས་གསུངས་སོ། །དེ་ལ་
སེམས་བསྐྱེད་ཡུལ་ད་ལྟ་སློབ་དཔོན་ཉིད་ལ་བླངས་པས་འཐུས་མོད་
ཀྱང་། རྒྱུན་དུ་ཉམས་ལེན་གྱི་དོན་ཡང་ཡིན་པས་དམིགས་པ་འདི་
བཞིན་དུ་སྒོམས་ཤིག །མདུན་གྱི་ནམ་མཁར་ཀུན་ཏུ་བཟང་པོ་ལ༔
སངས་རྒྱས་བྱང་སེམས་དཔག་ཏུ་མེད་པས་བསྐོར༔ ཞེས་རྡོ་ རྗེའི་
ཚིག་རྐང་ལས་གསུངས་པ་དང༌། དེའི་རང་འགྲེལ་ཐུགས་རྗེ་ཆེན་
པོས་གསུངས་པ་ལས། ད་རང་གི་མདུན་གྱི་ནམ་མཁར་ཆོས་སྐུ་ཀུན་
ཏུ་ བཟང་ པོ་ བཞུགས་ པ་ ལ༔ འཁོར་ སངས་ རྒྱས་ དང་ བྱང་ཆུབ་
སེམས་དཔའ་དཔག་ཏུ་མེད་པས་ཁྲོམ་ལྟར་དུ་བསྐོར་བར་བསྐྱེད་དོ༔
ཞེས་གསུངས་པས་ཁར་སང་སྨོས་པ་ལྟར་སྐྱབས་ཡུལ་ཐམས་ཅད་
སྤྲིན་འཁྲིགས་ པ་ ལྟ་ བུར་སྒོམས་ ལ། སངས་ རྒྱས་ཀྱི་ཞིང་ཐམས་
ཅད་ནས་ཀུན་བཟང་རྒྱལ་བ་རིགས་ལྔ་ལ་སོགས་སངས་རྒྱས་བྱང་
སེམས་དཔག་ཏུ་མེད་པ་ཁ་བ་བུ་ཡུག་ལྟར་བྱོན་ནས་མདུན་གྱི་
བསྐྱེད་པ་དེ་རྣམས་ལ་ཐིམ་པར་སྒོམས་ཤིག །དེ་ནས་དེ་དག་ལ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཕྱག་འཚལ་བ་དང་། ཡིད་ཀྱིས་སྤྲུལ་པའི་མཆོད་པ་དཔག་ཏུ་མེད་པ་
འབུལ་བ་དང་། སྔར་བྱས་ཀྱི་སྡིག་པ་ཐམས་ཅད་བཤགས་པ་དང་།
སོ་སོ་སྐྱེ་བོ་དང་འཕགས་པ་རྣམས་ཀྱི་དགེ་བའི་རྩ་བ་ལ་རྗེས་སུ་ཡི་
རང་ བ་ དང༌ ། ཆོས་ ཀྱི་ འཁོར་ ལོ་ བསྐོར་ བར་ བསྐུལ་ བ་ དང༌ །
སེམས་ཅན་གྱི་དོན་དུ་བསྐལ་པ་དུ་མར་མྱ་ངན་ལས་མི་འདའ་བར་
གསོལ་ བ་ འདེབས་ པ་ དང༌ ། དེ་ ལྟ་ བུའི་ དགེ་ རྩ་ དེ་སེམས་ ཅན་
ཐམས་ཅད་ཆོས་སྐུ་ཀུན་ཏུ་བཟང་པོའི་གོ་འཕང་ཐོབ་པའི་ཕྱིར་དུ་
བསྔོ་སྙམ་པ་གྱིས་ལ་འདིའི་རྗེས་ཟློས་མཛོད། ཧཱུྃརྒྱལ་བ་རྒྱ་མཚོའི་
ལྷ་ཚོགས་རྣམས༔ གནས་འདིར་སྤྱན་འདྲེན་གཤེགས་སུ་གསོལ༔
པདྨ་ཉི་ཟླའི་གདན་ལ་བཞུགསཿ ལུས་ངག་ཡིད་གསུམ་གུས་ཕྱག་
འཚལ༔ རྒྱལ་བ་རྒྱ་མཚོའི་ཚོགས་བཅས་ལ༔ དཀར་གསུམ་མངར་
གསུམ་ བདུད་ རྩིས་ མཆོད༔ རྒྱལ་བ་རྒྱ་ མཚོའི་ཚོགས་བཅས་ལ༔
སྡིག་སྒྲིབ་ཉམས་ཆགས་ཐམས་ཅད་བཤགས༔ དགེ་བསོད་ཀུན་ལ་
རྗེས་ ཡི་ རང༔ ཆོས་ ཀྱི་ འཁོར་ལོ་བསྐོར་བར་ འཚལ༔ མྱ་ངན་མི་
འདའ་བཞུགས་གསོལ་འདེབསཿ འགྲོ་བ་སེམས་ཅན་མ་ལུས་ཀུན༔
ཀུན་ཏུ་བཟང་པོའི་ས་ཐོབ་ཤོག༔ འོ་དེས་སེམས་བསྐྱེད་པའི་སྦྱོར་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བའི་ཆོ་ག་དེ་སོང་བ་ཡིན་ལ། ཁྱད་པར་དུ་སེམས་བསྐྱེད་པའི་རྟེན་
བསོད་ནམས་དགེ་བའི་དངོས་པོ་ཞིག་དགོས་ཏེ། དཀོན་མཆོག་ཏ་
ལའི་མདོ་ལས། རྒྱལ་བ་ཀུན་དང་ཆོས་དང་དགེ་འདུན་དང༌། །དེ་
བཞིན་བླ་མར་གྱུར་བ་ཐམས་ཅད་ལ། །དད་དང་མོས་དད་དགའ་བ་
བསྐྱེད་བྱས་ཏེ། །སྲི་ཞུས་མཆོད་ན་བྱང་ཆུབ་སེམས་ཀྱང་སྐྱེ། །ཞེས་
གསུངས་པས་མཎྜལ་ཞིག་འབུལ་དགོས། དེས་ན་ད་ལམ་བླ་མ་དང་
དཔལ་ཀུན་ཏུ་བཟང་པོ་སངས་རྒྱས་བྱང་སེམས་ནམ་མཁའ་གང་
བའི་མདུན་དུ། སྟོང་གསུམ་གྱི་འཇིག་རྟེན་གླིང་བཞི་རི་རབ་དང་
བཅས་པ་བྱེ་བ་ཕྲག་བརྒྱ། དེའི་སྟེང་དུ་བདག་དང་ཕ་མས་གཙོ་བྱས་
སེམས་ཅན་ཐམས་ཅད་ཀྱི་དགེ་རྩ་ཐམས་ཅད་བསྡུས་ཏེ། མཆོད་
པའི་སྤྲིན་འདོད་པའི་ཡོན་ཏན་སྣ་ཚོགས་ པ་ཀུན་ཏུ་བཟང་པོའི་
མཆོད་སྤྲིན་ལྟ་བུར་ཡིད་ཀྱིས་དམིགས་ནས། བླ་མ་དང་དབྱེར་མེད་
པའི་ཆོས་སྐུ་ཀུན་ཏུ་བཟང་པོ་རྒྱལ་བ་རིགས་ལྔ་སངས་རྒྱས་བྱང་
སེམས་ཐམས་ཅད་ལ་བྱང་ཆུབ་ཏུ་སེམས་བསྐྱེད་པ་ཞུ་བའི་ཡོན་ཏུ་
འབུལ་སྙམ་པ་གྱིས། ལག་པས་ཐལ་མོ་སྦྱོར་ལ་རྗེས་ཟློས་མཛོད།
བླ་མ་ཀུན་བཟང་དབྱེར་མེད་ལ༔ འཇིག་རྟེན་རིན་ཆེན་མཎྜལ་སྟེང༔



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཕ་མས་གཙོ་བྱས་སེམས་ཅན་ཀུན༔ དུས་གསུམ་བསགས་པའི་དགེ་
རྩ་རྣམས༔ ཐམས་ཅད་བསྡུས་ཏེ་བཀྲམ་པར་བྱ༔ ཀུན་བཟང་ལྷ་
ཚོགས་རྣམས་ལ་འབུལ༔ ད་ནི་སེམས་ཅན་ཐམས་ཅད་ཀྱི་དོན་དུ་
བདག་གིས་བླ་ན་མེད་པ་ཡང་དག་པར་རྫོགས་པའི་ སངས་རྒྱས་
ཐོབ་པར་བྱ། དེ་ཐོབ་ནས་སེམས་ཅན་ཐམས་ཅད་ཀྱང་བདག་ཁོ་
ནས་བླ་ན་མེད་པའི་བྱང་ཆུབ་ལ་འགོད་པར་བྱ། དེའི་ཆེད་དུ་དཔལ་
ཀུན་ཏུ་བཟང་པོ་ལ་སངས་རྒྱས་བྱང་སེམས་ཀྱིས་བསྐོར་བ་ཡིད་ཀྱི་
ཡུལ་དུ་གསལ་གདབ་པ་དང༌། དངོས་སུ་སློབ་དཔོན་གྱི་དྲུང་ནས་
བྱང་ཆུབ་ཏུ་སེམས་བསྐྱེད་བསམ་པ་རྩེ་གཅིག་ཏུ་མཛོད་ལ་འདི་ཡི་
རྗེས་ ཟློས་ ལན་ གསུམ་ མཛོད། ཀུན་ བཟང་ རྒྱལ་ བ་ སྲས་ བཅས་
ཐམས་ ཅད་ ལ༔ བདག་ ནི་ རྩེ་ གཅིག་ ཡིད་ཀྱིས་ སྐྱབས་ སུ་ མཆི༔
སེམས་ཅན་དོན་དུ་བྱང་ཆུབ་ སེམས་བསྐྱེད་དོ༔ གསུམ། དེ་ནི་སྨོན་
འཇུག་གཉིས་སྟབས་གཅིག་ཏུ་ལེན་པའི་ལུགས་ཡིན་ནོ། །དེ་ལྟར་
སེམས་བསྐྱེད་ནས་དེའི་བསླབ་པ་བསྲུང་དགོས། དེ་མ་བསྲུངས་ན་
ཉེས་པ་ཆེ་སྟེ། སྤྱོད་འཇུག་ལས། གལ་ཏེ་དེ་དག་དམ་བཅས་ནས། །
ལས་ ཀྱི་བསྒྲུབ་པ་མ་བྱས་ན། །སེམས་ཅན་དེ་དག་ཀུན་བསླུས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པས། །བདག་ནི་འགྲོ་བ་ཅི་འདྲར་འགྱུར། །ཞེས་གསུངས་སོ། །
དེ་ལ་བསླབ་བྱ་ནི། དང་པོ་སྨོན་པ་སེམས་བསྐྱེད་ཀྱི་བསླབ་བྱ་
ནི། སེམས་ཅན་བློས་མི་བཏང་བ་ནི་སེམས་ཅན་གཅིག་ཀྱང་བློས་
མི་བཏང་བ་སྟེ། མི་གཅིག་གིས་གནོད་པ་སྣ་ཚོགས་བྱས་ནའང་། དེ་
ལ་ད་ཕྱིན་ཆད་ཕན་འདོག་གཅིག་ཀྱང་མི་བྱའོ་སྙམ་ན་སེམས་བསྐྱེད་
འཆོར་བས། དེ་ལ་ཚེ་འདིར་ཕན་བཏགས་པའི་སྐབས་མེད་ཀྱང༌།
ཕྱི་མའམ་ དུས་ནམ་ཞིག་ ཕན་ བདེ་ བྱང་ཆུབ་ཀྱི་ལམ་ ལ་འགོད་
བསམ་པ་གལ་ཆེ། སེམས་བསྐྱེད་ཀྱི་ཕན་ཡོན་ཡང་ཡང་དྲན་པར་བྱ།
བསོད་ནམས་དང་ཡེ་ཤེས་ཀྱི་ཚོགས་བསགས་པ་ལ་འབད། རང་
གིས་སྡོམ་པ་གང་ཞུས་དེ་གཙང་བར་བསྲུངས་ཤིང་སེམས་ཅན་ལ་
ཕན་པ་བསྒྲུབ། ནག་པོའི་ཆོས་བཞི་སྤངས། དཀར་པོའི་ཆོས་བཞི་
བསྒྲུབ་ བོ། །སྨོན་ འཇུག་ སྟབས་ གཅིག་ ཏུ་ བླངས་ བ་ ཡིན་ པས།
འཇུག་པ་སེམས་བསྐྱེད་ཀྱི་བསླབ་བྱ་ནི་བསླབ་པ་གསུམ་ཡིན་ལ།
དེ་ཡང་ཕར་ཕྱིན་དྲུག་ཏུ་འདུས་ཏེ། སྦྱིན་པ་ཚུལ་ཁྲིམས་བཟོད་པ་
གསུམ། །དགེ་ བའི་ ཕན་ ཡོན་ སྐབས་ ལྟར་ རོ། །བརྩོན་ འགྲུས་
གེགས་སེལ་སྐབས་སུ་དང་། །བསམ་གཏན་ཞི་གནས་ཡིན་ལ་ཤེས་



ནས་
གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རབ་ལྷག་མཐོང་ ཡིན་ཕྱིར་དོན་གྱིས་ཚང་བས་འདིར་བཤད་མ་
དགོས་སོ། །
འདིར་སྐབས་སུ་བབ་པ་སེམས་བསྐྱེད་དེའི་ཕན་ཡོན་ནི། དྲིན་
ལན་བསབ་མདོར། གལ་ཏེ་བྱང་ཆུབ་ཏུ་སེམས་མ་བསྐྱེད་ན། ནམ་
དུའང་ཐོབ་པར་མི་འགྱུར་ཏེ། དེ་བས་ན་བྱང་ཆུབ་ཏུ་སེམས་བསྐྱེད་
ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་
འགྱུར་རོ། །ཞེས་སོགས་རྒྱ་ཆེར་གསུངས་སོ། །དེས་ན་དེ་རིང་ཁྱེད་
རྣམས་ཀྱིས་བྱང་ཆུབ་སེམས་བསྐྱེད་ལེགས་པར་ཐོབ་པས་དེང་ནས་
བྱང་ཆུབ་ སེམས་ དཔའི་ གྲངས་ སུ་ ཚུད་ཅིང་ལྷ་དང་ བཅས་པའི་
འཇིག་རྟེན་ཐམས་ཅད་ཀྱིས་ཕྱག་འཚལ་བའི་གནས་སུ་གྱུར་པ་ཡིན།།
མི་ལུས་ཐོབ་པ་དོན་དང་ལྡན། རྙེད་པ་ཆེན་པོ་ཐོབ་པ་ཡིན་པས་
དགའ་བ་ལེགས་པར་སྒོམས་ལ་མདུན་གྱི་ནམ་མཁར་བསྐྱེད་པའི་
ཀུན་བཟང་རྒྱལ་བ་རིགས་ལྔ་ལ་སོགས་པ་སེམས་བསྐྱེད་ཡུལ་གྱི་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་འོད་དུ་ཞུ་ནས་
ཁྱེད་རང་རྣམས་ལ་ཐིམ་པར་བསྒོམས་ལ། སེམས་མ་བཅོས་པར་
རང་བབས་སུ་ཀློད་ལ་ཞོག་ཅིག །དེའི་དོན་ཡང་མདོ་ལས། རིགས་



ཀྱི་བུ་བྱང་ཆུབ་ཅེས་བྱ་བ་ནི་སྟོང་པའོ། །གང་སྟོང་པ་ཞེས་བྱ་བ་དེ་ནི་
མངོན་པར་ཞེན་པ་མེད་ཅིང་ཡོངས་སུ་འཛིན་པ་མེད་པའི་ཚིག་བླ་
དྭགས་སོ། །ཞེས་ སོགས་གསུངས་ཏེ། དོན་དམ་སེམས་བསྐྱེད་ནི་
སྟོང་པ་ཉིད་ཀྱི་དོན་རྟོགས་པ་ལ་ཟེར་བ་ཡིན་པས། རྒྱས་པར་ལྷག་
མཐོང་ངོ་སྤྱོད་དུས་འབྱུང་ངོ༌། །དེ་ལྟར་སེམས་བསྐྱེད་ནས་ཉམས་
ལེན་གྱི་གཙོ་བོ་བྱམས་དང་སྙིང་རྗེ་བསྒོམ་པ་ཡིན་པས། དེ་བཤད་
ན་བྱམས་པ་མེད་ན་སྙིང་རྗེ་སྐྱེ་དཀའ་བས་བྱམས་པའི་ཕན་ཡོན་ནི།
མདོ་ལས། མཆོད་པ་ཇི་སྙེད་ཚད་མེད་པ། །ཞིང་གི་བྱེ་བ་ཕྲག་ཁྲིག་
ཏུ། །སྐྱེས་བུ་མཆོག་ལ་མཆོད་པས་ཀྱང་། །བྱམས་པའི་སེམས་ལ་
ཆར་མི་ཕོད། །ཅེས་ དང༌། ཨོ་ རྒྱན་ རིན་ པོ་ ཆེའི་ ཞལ་ནས། ཁྱད་
པར་དུ་སྙིང་རྗེ་བྱམས་པའི་གཙོ་བོ་ནི་ལུས་བསྐྱེད་པའི་མ་ཡིན་ལ
དེའི་དྲིན་ནི་འཁོར་བའི་ཚད་མེད་མུ་མེད་པས༔ འདི་ལ་བྱམས་སྙིང་
རྗེ་ཚད་མེད་པ་སྒོམས༔ ཞེས་གསུངས་པས། མ་འདི་ལ་དྲིན་ཆེན་པོ་
བཞི་དང་ལྡན་པ་ཡིན་པས། བདག་གི་མ་འདི་འཁོར་བ་དང་ངན་
སོང་དུ་འཁྱམས་པ་འདི་བློས་མི་བཟོད་པས། འདི་ལ་གནས་སྐབས་
དང་མཐར་ཐུག་ཏུ་བདེ་བ་དང་ལྡན་ན་ཅི་མ་རུང་། བདེ་བ་དང་ལྡན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པར་གྱུར་ཅིག་སྙམ་དུ་ཞེ་ཐག་པ་ནས་བསྒོམ་པར་བྱའོ། །དེ་ནས་
སེམས་ཅན་ཐམས་ཅད་ཀྱང་མར་མ་གྱུར་པ་མེད་པས། སེམས་ཅན་
ཐམས་ཅད་ལ་དེ་ལྟར་བྱམས་པ་སྒོམ་མོ། །བྱམས་པ་ཁ་ཞེ་མེད་པར་
མཆི་ མ་ འཁྲུགས་པར་བྱུང་ན་ བྱམས་པ་ཆེན་པོ། དེ་ སེམས་ཅན་
ཐམས་ཅད་ལ་མཉམ་པར་གྱུར་ན་བྱམས་པ་ཚད་མེད་བ་ཡིན་ནོ། །
དེ་ནས་སྙིང་རྗེ་བསྒོམ་པ་ནི། ཨོ་རྒྱན་རིན་པོ་ཆེའི་ཞལ་ནས།
ཐར་མེད་ལས་ཀྱི་རྒྱ་མཚོའི་དོང་རིང་དུ༔ ལས་ཀྱིས་མནར་བའི་འགྲོ་
རྣམས་སྙིང་རེ་རྗེ༔ ཞེས་དང༌། ཡང་ཨོ་རྒྱན་ཆེན་པོས། སེམས་ཅན་
རེ་རེས་ཕ་མ་བྱས་པ་ཡང་གྲངས་མེད་ན། བདག་གི་ཕ་མ་དྲིན་ཆེན་
འདི་རྣམས་ ཐབས་ གང་ གིས་ བདེ་བ་ལ་སྦྱར༔ ངན་སོང་གི་ སྡུག་
བསྔལ་ལ་རྟག་ཏུ་སྤྱོད་པའི་ཕ་མ་དྲིན་ཆེན་རྣམས་སྙིང་རེ་རྗེ༔ སྙིང་
རེ་རང་རྗེ་སྙམ་དུ་ཡང་ཡང་བསྒོམ་མོ༔ ཞེས་གསུངས་པ་ལྟར་དང་པོ་
རང་གི་རྩ་བའི་མ་འདི་སྡུག་བསྔལ་ཐམས་ཅད་དང་བྲལ་ན་ཅི་མ་
རུང་སྙམ་དུ་ཞེ་ཐག་པ་ནས་སྒོམས། དེ་ནས་སེམས་ཅན་ཐམས་ཅད་
ལ་ དེ་ལྟར་བསྒོམས་པས། སྙིང་རྗེའི་དབང་གིས་བ་སྤུ་གཡོ་ཞིང་
མཆི་མ་འཁྲུགས་ན་སྙིང་རྗེ་ཆེན་པོ་ཡིན་ལ། དེ་སེམས་ཅན་ཐམས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཅད་ལ་ ཕྱོགས་ རིས་མེད་ན་ སྙིང་ རྗེ་ ཚད་མེད་ཡིན་ནོ། །དེ་ལྟར་
བྱམས་སྙིང་རྗེ་གཉིས་ལ་དགའ་བ་བཏང་སྙོམས་ཀྱང་འདུས་མོད་ཀྱི།
སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དམ་པ་དང་མ་
བྲལ་ན་དགའ་བ་དང༌། དེ་ལ་ཉེ་རིང་དང་ཕྱོགས་རིས་མེད་པར་
སྒོམ་པ་ནི་བཏང་སྙོམས་ཏེ། ཚད་མེད་པ་བཞི་ནི་ཐེག་པ་ཆེན་པོའི་
ལམ་གྱི་གཞུང་ཤིང༌། གསང་སྔགས་ཀྱི་ཉམས་ལེན་ཐམས་ཅད་ཀྱི་
སྔོན་འགྲོ་ཡིན་པས་གལ་ཆེ། དེ་ལྟར་བྱམས་སྙིང་རྗེ་བྱང་ཆུབ་ཀྱི་
སེམས་ཀྱི་ཀུན་བསླངས་བཟང་པོ་མེད་པར་གསང་སྔགས་ཀྱི་བསྐྱེད་
རྫོགས་བསྒོམ་ཡང། ཚེ་འདིའི་རྐྱེན་སེལ་ཙམ་མ་གཏོགས་བྱང་ཆུབ་
ཀྱི་ལམ་དུ་འགྲོ་དཀའོ། །དེ་ལ་ཐེག་ཆེན་གྱི་རྩ་བ་བྱམས་སྙིང་རྗེ་
གཉིས་གཅིག་ཏུ་དྲིལ་ཏེ་སྒོམ་པ་གལ་ཆེ་བ་སྟེ། བློ་གྲོས་མི་ཟད་པའི་
མདོ་ལས། བྱང་ཆུབ་སེམས་དཔའ་སྙིང་རྗེ་ཆེན་པོ་ལ་གནས་པས་
བདག་གི་བདེ་བ་ལ་མི་ཆགས་པར་སེམས་ཅན་ལ་བཏང་བའོ། །
སེམས་ཅན་གྱི་སྡུག་བསྔལ་གྱི་ཚོགས་དང་དུ་ལེན་པ་ལ་དཀའ་བ་
མེད་པའོ། །ཞེས་གསུངས་པས་རང་གི་བདེ་སྐྱིད་བསོད་ནམས་དགེ་
རྩ་ཐམས་ཅད་སེམས་ཅན་ལ་སྦྱིན། སེམས་ཅན་ཐམས་ཅད་ཀྱི་སྡུག་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བསྔལ་སྡིག་སྒྲིབ་རང་གིས་ལེན་དགོས། འོན་ཀྱང་དེ་མ་ཐོབ་ཀྱི་
བར་དུ་དངོས་སུ་མི་ནུས་པས་ཡིད་ཀྱིས་བདག་གཞན་བརྗེ་བར་
བསྒོམས་པས་ཀྱང་བསོད་ནམས་རྒྱ་ཆེན་པོ་ཐོབ་སྟེ། སྤྱོད་འཇུག་
ལས། གང་ཞིག་བདག་དང་གཞན་རྣམས་ནི། །མྱུར་དུ་སྐྱབས་པར་
འདོད་པ་དེས། །བདག་དང་གཞན་དུ་བརྗེ་བ་ཡིས། །གསང་བའི་
དམ་པ་སྤྱོད་པར་བྱ། །ཞེས་དང༌། ཨོ་རྒྱན་རིན་པོ་ཆེས། འགྲོ་དྲུག་
གི་ ཕ་མ་རྣམས་ ལ་ སྙིང་ རྗེ་ བཟོད་གླག་ མེད་ པར་ བསྒོམ་ནས༔
བདག་གཞན་བརྗེ་བའི་ཕོད་པ་ཆེན་པོས་ཡིད་རྩེ་གཅིག་མ་ཡེངས་
བར༔ ཞེས་གསུངས་པ་ལྟར། རང་གི་སྣ་བུག་ནས་རླུང་ཕར་རྒྱུ་བའི་
ཚེ། རང་གི་བསོད་ནམས་དང་དགེ་བའི་རྩ་བ་ཅི་ཡོད་པ་དེ་ཐམས་
ཅད་སེམས་ཅན་ཐམས་ཅད་ལ་སིབ་ཀྱིས་ཐིམ་པས། སེམས་ཅན་
ཐམས་ཅད་བདེ་བ་ཚད་མེད་པ་དང་ལྡན་པར་བསྒོམ། རང་གི་སྣ་
བུག་ནས་རླུང་ཚུར་རྔུབ་པའི་ཚེ། སེམས་ཅན་ཐམས་ཅད་ཀྱི་སྡིག་
སྒྲིབ་སྡུག་བསྔལ་ཐམས་ཅད་གཅིག་ཀྱང་མ་ལུས་པ་རང་ལ་སིབ་
ཀྱིས་ཐིམ་པས་སེམས་ཅན་ཐམས་ཅད་སྡུག་བསྔལ་ཐམས་ཅད་དང་
བྲལ་བར་བསྒོམ་མོ། །དེ་ལྟར་ཉིན་རེའང་ལན་ཉེར་གཅིག་གམ་ཐ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མ་བདུན་རེ་མ་ཆགས་པར་བསྒོམ་ན། ཕྲལ་དུ་ནད་གདོན་བར་ཆད་
གང་གིས་ཀྱང་མི་ཚུགས་པ་དང་མཐར་རྫོགས་པའི་སངས་རྒྱས་ཐོབ་
པའི་ཕན་ཡོན་མཐའ་ཡས་པ་འཐོབ་པོ། །དེ་ཡང་བྱམས་ སྙིང་རྗེ་
སོགས་ཚད་མེད་པ་བཞི་པོ་ལ་ཡང་དབྱེ་ན་གསུམ་རེ་སྟེ། བློ་གྲོས་མི་
ཟད་ པའི་ མདོ་ལས། སེམས་ཅན་ ལ་ དམིགས་ པའི་ བྱམས་པ་ནི།
སེམས་དང་པོ་བསྐྱེད་པའི་བྱང་ཆུབ་སེམས་དཔའ་རྣམས་ཀྱིའོ། །
ཆོས་ ལ་ དམིགས་ པའི་ བྱམས་པ་ནི། སྤྱོད་པ་ལ་ཞུགས་ བའི་བྱང་
ཆུབ་སེམས་དཔའ་རྣམས་ཀྱིའོ། །དམིགས་པ་མེད་པའི་བྱམས་པ་ནི།
མི་སྐྱེ་པའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་རྣམས་
ཀྱིའོ། །ཞེས་དང༌། བྱང་ཆུབ་སེམས་དཔའི་སྡེ་སྣོད་ལས་ཀྱང༌། སྙིང་
རྗེ་རྣམ་པ་གསུམ་གང་ཞེ་ན། འདི་ལྟ་སྟེ། སེམས་ཅན་ལ་དམིགས་
པའི་སྙིང་རྗེ་དང་ཆོས་ལ་དམིགས་པའི་སྙིང་རྗེ་དང་དམིགས་པ་མེད་
པའི་སྙིང་རྗེའོ། །ཞེས་ གསུངས་པ་ལྟར། །ད་ལྟ་ སྐབས་སུ་བབ་པ་
གོང་དུ་བཤད་པའི་སེམས་ཅན་ལ་དམིགས་པའི་བྱམས་ སྙིང་རྗེ་
སོགས་ཚད་མེད་བཞི་བསྒོམ་པར་བྱའོ། །ཆོས་ལ་དམིགས་པ་དང་
དམིགས་པ་མེད་པའི་བྱམས་སྙིང་རྗེ་ནི་བོགས་འདོན་གྱི་སྐབས་སུ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འཆད་པར་བྱ་བ་ཡིན་ནོ། །དེ་ལྟར་ཁྱེད་རང་རྣམས་བྱང་ཆུབ་ཏུ་
སེམས་བསྐྱེད་པ་དང༌། བྱམས་སྙིང་རྗེའི་ཁྲིད་ཞུས་པ་དང༌། དེའི་
དོན་ཉམས་སུ་ལེན་པར་འདོད་པའི་བསོད་ནམས་དེ་མི་ཉམས་པར་
བྱ་བའི་ཕྱིར་བྱང་ཆུབ་ཏུ་བསྔོ་སྙམ་པ་གྱིས་ལ་འདིའི་རྗེས་ཟློས་མཛོད།
དགེ་བ་མ་རྒན་འགྲོ་དྲུག་ཀུན་ལ་བསྔོ༔ ལན་གསུམ། དེས་ཐེག་ཆེན་
སེམས་བསྐྱེད་དང་བྱམས་སྙིང་རྗེའི་ཁྲིད་སྟེ་ཆོས་ཐུན་དྲུག་པའོ༔ ད་
༈ དེ་ནས་ ཁྱད་ པར་ གྱི་སྔོན་འགྲོ་གཉིས་པ་མཎྜལ་ གྱི་ ཁྲིད་
འཆད་པ་ནི། དེ་ཡང་པདྨ་ཟབ་པའི་རྒྱུད་ལས། མཎྜལ་འབུལ་དང་
མཆོད་ པ་ དང ཞེས་ དང༌ ། མཎྜལ་ སྐུ་མདོག་ མི་ འདྲ་ བ བྱེ་ བ་
འབུམ་ཚོ་ཞེ་དྲུག་ནི༔ སངས་རྒྱས་པདྨ་རབ་རྒྱས་དང༔ འཕགས་པ་
སྤྱན་རས་གཟིགས་ལ་ཕུལ༔ ཞེས་དང༌། རྙོག་མེད་རྡོ་རྗེའི་མཎྜལ་ཆོ་
གར༔ མཉམ་པར་བཞག་ པར་རྟག་ཏུ་ཡང༔ བླ་མའི་མཎྜལ་ བྱས་
ནས་ ནི༔ ཡི་ དམ་ ལྷ་ ཡི་ མཎྜལ་ དང༔ ཀློག་ པའི་ མཎྜལ་ མཆོག་
སོགས་བྱ༔ ཞེས་དང༌། གསང་སྔགས་སྔ་འགྱུར་གྱི་རྒྱུད་ལུང་ལས།
ཡོན་ཏན་རྒྱ་ཆེར་བསྐྱེད་པ་ཡི༔ མཎྜལ་འབུལ་བའི་དགེ་བ་གང༔
འཕགས་པས་ཀྱང་ནི་བརྗོད་མི་ལངས༔ ཞེས་དང༌། ཨོ་རྒྱན་ཆེན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པོས༔ ཕྱི་མཎྜལ་ལ་བརྟེན་ནས་བསོད་ནམས་ཀྱི་ཚོགས་བསགས།
ཞེས་དང༌། ཨོཾ་ཨཱཧཱུྃ༔ ཕྱི་སྣོད་འཇིག་རྟེན་སྟོང་གསུམ་གཞལ་ཡས་
ཁང༌། །རི་རབ་གླིང་བཞི་རྡུལ་སྙེད་མཆོད་སྤྲིན་གཏིབས། །ལྷ་མིའི་
མཆོད་པ་ཇི་སྙེད་དཔག་མེད་ཀུན། །བླ་མ་དཀོན་མཆོག་སྤྲུལ་སྐུའི་
ཞིང་དུ་འབུལ། །ཞེས་སོགས་དང༌། ཞེས་ཕུལ་བས་དངོས་པོ་ཀུན་
ལ་ཞེན་པ་ལྡོག་ཅིང་། གནས་སྐབས་ལོངས་སྤྱོད་འཕེལ། མཐར་
ཐུག་ཞིང་དག་པར་སྐྱེ། རྒྱུ་བསོད་ནམས་ལ་བརྟེན་ནས་འབྲས་བུ་ཡེ་
ཤེས་ཀྱི་ཚོགས་སུ་འགྱུར་རོ། །ཞེས་དང༌། ཡང་ཨོ་རྒྱན་རིན་པོ་ཆེས།
དུས་ཁྱད་པར་ཅན་ནམ༔ བླ་མ་དཀོན་མཆོག་སོགས་རྟེན་ཁྱད་པར་
ཅན་གྱི་དྲུང་དུ༔ གུས་པ་དང་ལྡན་པས་མཎྜལ་ཚར་གཅིག་ཕུལ་བའི་
བསོད་ནམས་ཀྱི་ཕུང་པོ་ནི༔ བསྐལ་པ་དཔག་ཏུ་མེད་པར་བདེ་བར་
གཤེགས་པའི་ཚོགས་དང་བཅས་པ་ལ་ཕྱི་ནང་གི་མཆོད་གསོལ་རྒྱ་
ཆེན་པོ་བྱས་པ་བས་ལྷག་པའི་བསོད་ནམས་ཀྱི་དཔལ་འབྱོར་འཐོབ་
པར་འགྱུར་རོ༔ ཅི་བསམ་པའི་དོན་ཐམས་ཅད་འགྲུབ༔ བསྐལ་པ་
ནས་བསྐལ་པར་བསགས་པའི་སྡིག་སྒྲིབ་ཉེས་ལྟུང་གི་ཚོགས་ཐམས་
ཅད་བྱང་ཞིང་དག་པར་འགྱུར༔ མཎྜལ་ཚར་གཅིག་ཕུལ་ནས་ཡིད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དད་པས་སྨོན་ལམ་ཇི་ལྟར་བཏབ་པ་ཐམས་ཅད་འབད་མེད་འགྲུབ༔
ཆོས་སྤྱོད་གཞན་ཐམས་ཅད་གཅིག་ཏུ་དྲིལ་བའི་བསོད་ནམས་ལས༔
མཎྜལ་ཕུལ་བའི་བསོད་ནམས་ཁྱད་པར་ཆེ་ཞིང༔ ཏིང་ངེ་འཛིན་དང་
རྟོགས་པ་ཁྱད་པར་ཅན་རྒྱུད་ལ་སྐྱེ༔ ཚེ་ཕྱི་མ་ལ་སོགས་པའི་མཐར་
ཐུགས་རང་ཉིད་ཇི་ལྟར་འདོད་པའི་ལོངས་སྤྱོད་དང༔ དཔལ་འབྱོར་
ཐོབ་ཅིང་ཞིང་ཁམས་བགྲོད་པར་འགྱུར༔ བདེ་བར་གཤེགས་པ་
ཐམས་ཅད་ཀྱིས་ དགོངས་ པར་ འགྱུར་བ་ལ་སོགས་པའི༔ བསོད་
ནམས་ ཀྱི་ ཕུང་ པོ་ གང་ གིས་ ཀྱང་ དཔག་ པར་མི་ནུས་ སོ༔ ཞེས་
གསུངས་ སོ། །མཎྜལ་མ་ཕུལ་བའི་ཉེས་དམིགས་རྫོགས་རིམ་ལ་
བརྟན་པ་མི་ཐོབ་པ་དང༌། མཎྜལ་མ་ཕུལ་པར་གསང་སྔགས་ཟབ་
མོ་ཞུ་བ་དང་བསྒོམ་པར་བྱས་ན་མཁའ་འགྲོའི་བཀའ་ཆད་ཀྱང་
འབྱུང་བར་གསུངས་སོ། །དེ་ལ་ འབྱོར་ན་ སྒྲུབ་ པའི་ མཎྜལ་དང་
མཆོད་པའི་མཎྜལ་གཉིས་བྱས་ཏེ། སྒྲུབ་པའི་མཎྜལ་ལ་མཆོད་ཡུལ་
གྱི་ལྷ་བསྐྱེད། མཆོད་པའི་མཎྜལ་ལ་མཆོད་པར་བསྐྱེད་ནས་དངོས་
སུ་ཕུལ་ཏེ། དེའང་གསེར་དངུལ་སོགས་རིན་པོ་ཆེ་ལས་བྱས་པའི་
མཎྜལ་བསོད་ནམས་ཆེ་ཞིང༌། མ་རྙེད་ན་ས་དང་ཤིང་སོགས་ལ་རུང་
I00



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བར་བཤད་ཀྱང༌། དེ་ལྟར་དངོས་སུ་མཎྜལ་མ་འཛོམ་ན། སྒྲུབ་པའི་
མཎྜལ་ནམ་མཁར་བསྐྱེད་དེ། མཆོད་པའི་མཎྜལ་ལག་པའི་སོར་མོ་
ལ་བཅའ་བ་ཡང་རུང་བ་ལ། གཉིས་ཀ་ཡིད་ཀྱིས་བསྒོམ་པས་ཀྱང་
འཐུས་ ཏེ། མདོ་ སྡེ་ རྒྱན་ ལས། སངས་ རྒྱས་ རྣམས་ ལ་ གོས་ ལ་
སོགས། །མངོན་སུམ་མངོན་སུམ་མིན་པར་མཆོད། །ཅེས་གསུངས་
སོ། །མཆོད་རྫས་དངོས་སུ་མ་འབྱོར་ན་ཡིད་ཀྱིས་སྤྲུལ་པ་དང༌།
འཇིག་རྟེན་གྱི་ཁམས་ན་བདག་པོས་ཡོངས་ སུ་བཟུང་བ་དང་མ་
བཟུང་བ་ཐམས་ཅད་བློས་བླངས་ཏེ་འབུལ་བས་བསོད་ནམས་རྒྱ་
ཆེན་ཐོབ་པ་ཡིན་པའི་ཕྱིར། འདིར་མཎྜལ་ཡིད་ཀྱིས་སྤྲུལ་ཏེ་ཕུལ་བ་
དང༌། གླིང་བཞི་ལྷ་མའི་དཔལ་འབྱོར་བློས་བླངས་ཏེ་འབུལ་བའོ། །
དེ་ཡང་རྡོ་རྗེའི་ཚིག་རྐང་ལས། རང་གི་མདུན་གྱི་ནམ་མཁར་ཀུན་
བཟང་ ལ༔ སངས་ རྒྱས་ བྱང་ སེམས་ དཔག་ཏུ་མེད་ པས་ བསྐོར༔
གླིང་ བཞིའི་ དགེ་ཀུན་ བསྡུས་ཏེ་མཎྜལ་འབུལ༔ ཞེས་ དང༌། དེའི་
འགྲེལ་པ་ཐུགས་རྗེ་ཆེན་པོས་དངོས་སུ་གསུངས་པ་ལས། རང་གི་
མདུན་གྱི་ཐད་ཡར་ནམ་མཁར་དཔལ་ཀུན་ཏུ་བཟང་པོ་ལ༔ འཁོར་
སངས་རྒྱས་བྱང་ཆུབ་སེམས་དཔའ་དཔག་ཏུ་མེད་པས་བསྐོར་ཏེ་
101



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བཞུགས་པ་ལ༔ རི་རབ་གླིང་བཞི་གླིང་ཕྲན་བརྒྱད་ཀྱི་བསོད་ནམས་
དགེ་ཚོགས་ཀུན་ཐམས་ཅད་བསྡུས་ཏེ་མདུན་གྱི་ཀུན་ཏུ་བཟང་པོ་
འཁོར་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་
བསྐོར་བ་དེ་ལ་མཎྜལ་དུ་ཕུལ་བར་བསམ་མོ༔ ཞེས་གསུངས་པའི་
དོན་ཏེ། འདིར་སྒྲུབ་པའི་མཎྜལ་མི་དགོས་པར་རང་གི་མདུན་གྱི་
ནམ་མཁར་རིན་པོ་ཆེ་སྣ་ཚོགས་ལས་གྲུབ་པའི་གཞལ་ཡས་ཁང་
རྒྱན་རྟ་བབས་ཆོས་འཁོར་དང་བཅས་པ། གྲུ་བཞི་སྒོ་བཞི་ལ་སོགས་
པ་མཚན་ཉིད་ཡོངས་སུ་རྫོགས་པ། རྒྱ་ཁྱོན་སྟོང་གསུམ་དང་མཉམ་
པའི་དབུས་སུ། རིན་པོ་ཆེའི་ཁྲི་ལྔ་ཚོམ་གྱི་དབུས་མར་བླ་མ་དང་
དབྱེར་མེད་པའི་ཆོས་སྐུ་ཀུན་ཏུ་བཟང་པོ་ལ་རིགས་ལྔ་ཡབ་ཡུམ་
དང༌། རིགས་དྲུག་པ་རྡོ་རྗེ་འཆང་ལ་སོགས་པ་ལོངས་སྐུའི་སངས་
རྒྱས་ཐམས་ཅད་དང༌། དེའི་སྟེང་དུ་ རིག་ འཛིན་གྲུབ་ཐོབ་ཐམས་
ཅད་སྤྲིན་འཁྲིགས་པ་ལྟ་བུ། གཡས་ཀྱི་ཁྲི་ལ་སྟོན་པ་ཤཱཀྱ་ཐུབ་པ་
ལ་བསྐལ་བཟང་གི་སངས་རྒྱས་སྟོང༌། ཕྱོགས་བཅུའི་སངས་རྒྱས་
ཐམས་ཅད་སྤྲུལ་སྐུའི་ཆ་ལུགས། རྒྱབ་ཏུ་སྡེ་སྣོད་གསུམ་དང་རྒྱུད་སྡེ་
དྲུག་གི་དམ་ཆོས་ཐམས་ཅད་གླེགས་བམ་གྱི་ཚུལ། གཡོན་དུ་གུ་རུ་
f02



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པདྨ་སམྦྷ་ཝ་ཉེ་སྲས་བརྒྱད་སོགས་བྱང་ཆུབ་སེམས་དཔའི་དགེ་
འདུན་དང༌། ཉན་ཐོས་མཆོག་བརྒྱད་རང་རྒྱལ་བཅུ་གཉིས། གནས་
བརྟན་བཅུ་དྲུག་སོགས་ཉན་ཐོས་ཀྱི་དགེ་འདུན། མདུན་གྱི་ཁྲིར་ཡི་
དམ་ཐུགས་རྗེ་ཆེན་པོ་ལ། འཁོར་བཀའ་དགོངས་ཕུར་གསུམ་ལ་
སོགས་པ་རྒྱུད་སྡེ་དྲུག་གི་ལྷ་ཚོགས་ཐམས་ཅད་དང༌། བར་མཚམས་
རྣམས་སུ་གནས་དང་ཡུལ་གྱི་དཔའ་བོ་དང་ཊཱཀི་ཆོས་སྐྱོང་ཞིང་སྐྱོང་
ཐམས་ཅད་ཁྲོམ་ཚོགས་པ་ལྟར་སྒོམས། དེ་ཐམས་ཅད་ཀྱི་དཔྲལ་
བར་ཨོཾ་དཀར་པོ༔ མགྲིན་པར་ཨཱདམར་པོ། ཐུགས་ཀར་ཧཱུྃ་མཐིང་
ག །ཧཱུྃ་ ལས་ འོད་ ཟེར་ འཕྲོས་ པས་ རང་ བཞིན་ གྱི་ གནས་ ནས་
བསྒོམས་པ་ལྟ་བུའི་ཡེ་ཤེས་པ་དཔག་ཏུ་མེད་པ་སྤྱན་དྲངས་པར་
བསྒོམས་ལ། བཛྲ་ས་མཱ་ཡ་ཛཿ ཞེས་པས་ཡིད་ཀྱིས་སྤྱན་དྲངས་ལ་
བསྟིམ་ནས། དམ་ཚིག་ཡེ་ཤེས་དབྱེར་མེད་དུ་བཞུགས་པར་མོས་ལ།
དེའི་དྲུང་དུ་ཡོད་ན་མཎྜལ་དག་པར་ཕྱིས་སྟེང་འབྲུའི་ཚོམ་བུ་བཀོད་
པའམ། མེད་ན་ལག་པ་གཉིས་སམ་གཡས་མཎྜལ་ གྱི་ཕྱག་རྒྱ་བྱ་
བའམ། ཡིད་ ཀྱིས་ དམིགས་ པ་ ཁོ་ ནས་ ཀྱང་ཆོག་སྟེ། དབང་ཆེན་
གསེར་གྱི་ས་གཞི། གླིང་བཞི་གླིང་ཕྲན་བརྒྱད་ཉི་ཟླ་རི་རབ་རྩེར་
103



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གསུམ་རྩེན་རྣམ་པར་རྒྱལ་བའི་ཁང་བཟང་། བརྒྱ་བྱིན་ལྷའི་ལོངས་
སྤྱོད། གླིང་བཞིར་འཁོར་ལོས་སྒྱུར་རྒྱལ་མིའི་དཔལ་འབྱོར་དང༌།
གཞན་ཡང་རང་གི་བསོད་ནམས་དགེ་ཚོགས་ཅི་ཡོད་པའི་དངོས་པོ་
དེ་ཐམས་ཅད་བྱང་ཆུབ་སེམས་དཔའ་ཀུན་ཏུ་བཟང་པོའི་མཆོད་པའི་
སྤྲིན་ལྟ་བུས་བཀང་བ། དེ་ལྟ་བུ་བྱེ་བ་འབུམ་ཕྲག་ཏུ་ཡིད་ཀྱིས་སྤྲུལ་
པ་དང༌། དངོས་སུ་ཡང་འཇིག་རྟེན་གྱི་ཁམས་སུ་བདག་པོས་བཟུང་
བ་དང་མ་བཟུང་བའི་རིན་པོ་ཆེའི་རི་བོ་དང༌། ལྷའི་བདུད་རྩི་ལ་
སོགས་པ་ཐམས་ཅད་དཔལ་ཀུན་ཏུ་བཟང་པོ་རྒྱལ་བ་སྲས་དང་སློབ་
མར་བཅས་པ་ལ་འབུལ་སྙམ་པའི་མོས་འདུན་དམིགས་པ་རྩེ་གཅིག་
ཏུ་མཛོད་ལ། རྡོ་ རྗེའི་ཚིག་རྐང་ལས་གསུངས་ པའི་ ཚིག་ དང་ པོ་
གཉིས་ ཀྱིས་ མཆོད་ ཡུལ་ གསལ་ ཐོབ༔ ཚིག་ རྗེས་མས་མཆོད་པ་
གསལ་ཐོབ་ལ་ རྗེས་ ཟློས་ལན་གསུམ་མཛོད། རང་གི་མདུན་གྱི་
ནམ་མཁར་ཀུན་བཟང་ལ༔ སངས་རྒྱས་བྱང་སེམས་དཔག་ཏུ་མེད་
པས་བསྐོར༔ གླིང་བཞིའི་དགེ་ ཀུན་བསྡུས་ ཏེ་ མཎྜལ་འབུལ༔ གསུམ།
དེ་ནི་ཕྱི་སྤྲོས་བཅས་ཀྱི་མཎྜལ་མདོ་སྔགས་ཐུན་མོང་བ་ཡིན་ལ།
ནང་ཐུན་མོང་མ་ཡིན་པ་སྤྲོས་མེད་གསང་སྔགས་བླ་མེད་ལུགས་ཀྱི་
104



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མཎྜལ་ནི། ཨོ་རྒྱན་ རིན་པོ་ཆེས། ཨོཾ་ ཨཱཧཱུྃ༔ རང་ལུས་རྩ་ ཁམས་
དག་པའི་གཞལ་ཡས་ སཿ དབང་པོ་རྣམ་ལྔ་བཀྲག་དང་མདངས་
ཀྱིས་བརྒྱན༔ ཁམས་དང་སྐྱེ་མཆེད་ཡོངས་སུ་དག་པ་འདི༔ བླ་མ་
དཀོན་ མཆོག་ ལོངས་ སྐུའི་ ཞིང་ དུ་ འབུལ༔ ཞེས་ སོགས་ རྒྱ་ ཆེར་
གསུངས་ སོ། །དེ་ ནས་ ཚོགས་ ཞིང་ ལྷ་ ཚོགས་ རྣམས་ སྔར་ ལྟར་
གསལ་བཏབ་ནས། མཎྜལ་དངོས་ནི་རང་གི་ལུས་འདི་ཉིད་ལ་གླིང་
བཞི་ རི་ རབ་ སོགས་ ཐམས་ ཅད་ ཚང་ནས་ ཡོད་ པས། དེ་ གསལ་
བཏབ་སྟེ་འབུལ་བ་ཡིན། དེ་ཡང་གཅོད་ལུགས་ལྟར་བེམ་རིག་ཕྲལ་
ནས་འབུལ་བ་ནི་མ་ཡིན། ལུས་ལ་ཡེ་ནས་ཚང་ནས་ཡོད་པ་དེ་
གསལ་བཏབ་ནས་འབུལ་བ་ཡིན་ཏེ། རང་གི་པགས་པ་གསེར་གྱི་
ས་གཞི། རྒྱུ་མ་ལྕགས་རིའི་ཁོར་ཡུག རྒལ་ཚིགས་རི་བོ་མཆོག་
རབ། མགོ་བོ་རྣམ་པར་རྒྱལ་བའི་ཁང་བཟང་། རྐང་ལག་བཞི་གླིང་
བཞི། མིག་ཉི་ཟླ་རྣ་བ་སྒྲ་གཅན་དང་དུས་མེ༔ སྣ་གཏེར་གྱི་བུམ་པ།
ལྕེ་འདོད་འཇོའི་བ། རྐང་སོར་བཅུ་ཕྱིའི་ལྷ་མོ་བཅུ། ལག་སོར་བཅུ་
ནང་གི་ལྷ་མོ་བཅུ། ཚིགས་ཆེན་བརྒྱད་བཀྲ་ཤིས་པའི་རྟགས་བརྒྱད།
དོན་སྣོད་རྒྱལ་སྲིད་སྣ་བདུན། སྐྲ་དང་བ་སྤུ་ལྷ་མའི་ལོངས་སྤྱོད་མ་
105



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཚང་བ་མེད་པ་རང་བཞིན་ལྷུན་གྲུབ་ཏུ་བསྒོམས་ཏེ། བླ་མ་ཀུན་
བཟང་རྒྱལ་བ་སྲས་བཅས་ལ་འབུལ་བར་བསྒོམ་ལ། ཡང་རྡོ་རྗེའི་
ཚིག་རྐང་དེ་ཉིད་རྗེས་ཟློས་མཛོད། རང་གི་མདུན་གྱི་ནམ་མཁར་
ཀུན་བཟང་ལ༔ སངས་རྒྱས་བྱང་སེམས་དཔག་ཏུ་མེད་པས་བསྐོར༔
གླིང་བཞིའི་དགེ་ཀུན་བསྡུས་ཏེ་མཎྜལ་འབུལ༔ འོ་དེ་ནང་གི་མཎྜལ་
ཡིན། གསང་བའི་མཎྜལ་ནི་ཨོ་རྒྱན་རིན་པོ་ཆེའི་ཞལ་ནས། སེམས་
ཉིད་ ཆོས་ སྐུ་ དག་ པའི་ གཞལ་ ཡས་ སུ༔ སྤྲོས་ བྲལ་ འོད་ གསལ་
འཛིན་མེད་ངང་དུ་གནས༔ གདོད་ནས་དག་པ་འོད་གསལ་གཉུགས་
མ་འདི༔ བླ་མ་དཀོན་མཆོག་ཆོས་སྐུའི་ཞིང་དུ་འབུལ༔ ཞེས་དང༌།
ཀུན་གཞི་མཐའ་བྲལ་མཎྜལ་ལ༔ འཁོར་འདས་ཐམས་ཅད་ཚོམ་
བུར་བཀོད༔ སྐུ་གསུམ་བླ་མ་རྣམས་ལ་འབུལ༔ བློ་འདས་ངང་དུ་
བཞེས་ སུ་ གསོལ༔ ཞེས་ དང༌། ཡབ་སྲས་མཇལ་བའི་མདོ་ལས།
སྟོང་ཉིད་ཆོས་ལ་བསྟན་བགྱིད་ཅིང་། །སངས་རྒྱས་སྤྱོད་ཡུལ་གང་
མོས་པ། །དེ་དག་སྟོན་པ་མཆོད་པ་སྟེ། །མཆོད་པ་འདི་ནི་བླ་ན་
མེད། །ཅེས་ དང༌། བདུད་རྩི་ གསང་ བའི་ རྒྱུད་ ལས། མཉེས་པའི་
དོན་གྱི་མཆོད་པ་སྟེ། །སྤོས་སོགས་ཕུལ་བས་མཉེས་པ་མེད། །རང་
106



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སེམས་ལས་སུ་རུང་ བ་ དག །མཉེས་ པའི་ མཆོད་པ་ཆེན་པོའོ། །
ཞེས་གསུངས་པས། མདུན་གྱི་ནམ་མཁར་བཞུགས་པའི་ལྷ་ཚོགས་
ཕོ་བྲང་གདན་དང་བཅས་པ་འོད་དུ་ལྟེམ་གྱིས་ཞུ་ནས་རང་ཉིད་ལ་
ཐིམ་པར་སྒོམས། དེ་ནས་སེམས་རང་བབས་སུ་ཀློད་ལ་མཉམ་པར་
ཞོག་ཅིག །དེ་ལྟར་སང་ཉིན་གྱི་བར་མཎྜལ་འབུལ་བའི་དམིགས་པ་
ཐུན་དུ་ཆོད་ལ་ལན་བརྒྱ་ཕྲག་མང་པོར་སྒོམས་ཤིག དེ་ནས་རྒྱུན་
དུའང་མཎྜལ་དམིགས་རིམ་མ་ཆགས་པར་ཉམས་སུ་ལོངས་ཤིག །
དེ་ཅིའི་ཕྱིར་ཞེ་ན་འཇིག་རྟེན་དང་འཇིག་རྟེན་ལས་འདས་པའི་བདེ་
སྐྱིད་ཐམས་ཅད་ཚོགས་བསགས་པ་ལས་བྱུང་བ་ཡིན་ལ། ཚོགས་
བསགས་པའི་ཐབས་ཟབ་མོ་མཎྜལ་འདི་ཡིན་པས་སོ། །དེ་ལྟར་
ཡུན་རིང་ཉམས་སུ་བླངས་ནས་ཚོགས་རྫོགས་པའི་རྟགས་སུ་ཟས་
ཆེར་མ་ཟོས་ཀྱང་མི་ལྟོགས། ཤེས་རབ་བྱེ་བས་སྔར་མ་གོ་བའི་ཆོས་
མང་དུ་ཤེས། སྔར་བརྗེད་པའི་ཆོས་མང་དུ་དྲན། ཉམས་དགའ། བློ་
ཆོས་ལ་བཀོལ་ཐུབ་པ་འབྱུང་། རྨི་ལམ་དུའང་བུད་མེད་མང་པོས་
ཟས་སྐོམ་སྟེར་བ་དང༌། ཉི་ཟླ་ཤར་བ་དང༌། གྱེན་ལ་འགྲོ་བ་དང༌།
མེ་ཏོག་གི་ཐང་ལ་འགྲོ་ཞིང་མེ་ཏོག་འཐུ་བ་དང་། གོས་གསར་པ་
107



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གྱོན་པ། རྒྱན་བཏགས་པ། ཆུ་ལས་བརྒལ་བ། ཕ་རོལ་ཏུ་སྒྲོལ་བ་
དང༌། ཆུ་ལ་གྲུའམ་ཟམ་པ་བཙུགས་པ་དང༌། མཎྜལ་དང་མེ་ལོང་ཕྱི་
ཞིང་བལྟ་བ་དང༌། དུང་བུས་པ་རྔ་བོ་ཆེ་བརྡུང་བ། རོལ་མོ་དཀྲོལ་བ། །
ལྷ་ཁང་མཇལ་བ་སོགས་རྨིས་སོ། །དེ་ཡང་ཐེངས་རེ་ཙམ་རྨི་བ་ལ་
གཏད་ར་མེད་པས་རྟགས་འདི་རྣམས་ ཡང་ཡང་འབྱུང་ བ་དང༌།
དངོས་ཉམས་རྨི་ལམ་དུ་དེ་དག་དངོས་བྱུང་ན། ཅུང་ཟད་ཚོགས་
རྫོགས་པའི་རྟགས་ཡང་དག་པ་ཡིན་ནོ། །ཡང་མཎྜལ་གྱི་ཁྲིད་ཀྱི་
སྐབས་འདིར་ཨོ་རྒྱན་རིན་པོ་ཆེས། ཕྱི་མཎྜལ་ལ་བརྟེན་ནས་བསོད་
ནམས་ཀྱི་ཚོགས་བསགས་པ་དང༔ ནང་ཀུ་སུ་ལུ་ལ་བརྟེན་ནས་
ཉམས་ ཆགས་ སྐོང་བའོ༔ ཞེས་ གསུངས་ པའི་ ཕྱིར། སྐབས་ འདིར་
ལུས་མཆོད་སྦྱིན་བྱ་ཚུལ་ནི། སྔོན་བཅོམ་ལྡན་འདས་ ཀྱིས། ང་ནི་
རྒྱལ་པོ་ནོར་ཅན་གྱུར་པའི་ཚེ། །དེ་ཚེ་ང་ཡི་ལུས་ཀྱིས་འགྲོ་བ་ལ། །
ཕན་པ་དག་ནི་རྒྱ་ཆེན་བསྒྲུབ་བྱས་ཏེ། །བྱང་ཆུབ་དོན་དུ་ངས་ནི་
ལུས་བཏང་ངོ༌། །ཞེས་དང༌། ཤ་དང་པགས་པ་དེ་བཞིན་རྐང་དང་
ཁྲག །དེ་དག་ རང་གི་ལུས་ལས་སྦྱིན་པར་བྱས། །ཞེས་སོགས་རྒྱ་
ཆེར་གསུངས་ཏེ། རྒྱས་པར་མདོ་སྡེ་རྣམས་དང་སྐྱེས་རབས་ལས་
108



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འབྱུང་བ་ལྟར། སྔོན་བཅོམ་ལྡན་འདས་ཀྱིས་ཀྱང་ལུས་ཤ་ཁྲག་སྦྱིན་
པར་བཏང་བའི་ལོ་རྒྱུས་མཐའ་ཡས་པ་བྱུང་སྟེ། དེ་ནི་བྱང་ཆུབ་
སེམས་དཔའ་ས་ཐོབ་པ་རྣམས་ཀྱི་སྤྱོད་ཡུལ་ཡིན་གྱི། སོ་སོ་སྐྱེ་བོ་
རྣམས་ཀྱིས་ལུས་རིལ་པོར་བཏང་སྟེ་སེམས་ཅན་གྱི་གཡོག་བྱ་བ་ལ་
སོགས་ནི་རུང་གི། ལུས་གཅོད་ཅིང་གཏུབས་ནས་ཤ་ཁྲག་སྦྱིན་པར་
མི་རུང་སྟེ། ཚ་ན་མི་བཟོད་པས་འགྱོད་པ་སྐྱེ་ཞིང་ཆོས་ལམ་དུ་འགྲོ་
དཀའ་བར་བཤད་དེ། སྤྱོད་འཇུག་ལས། སྙིང་ རྗེའི་ བསམ་པ་མ་
དག་ པར། །ལུས་འདི་བཏང་བར་མི་བྱ་སྟེ། །ཞེས་ གསུངས་སོ། །
འོན་ཀྱང་སྔོན་བཅོམ་ལྡན་འདས་ཀྱི་སྐྱེས་རབས་ལས་ལུས་སྦྱིན་
མཛད་ཚུལ་རྒྱ་ཆེར་གསུངས་པའི་དོན་མན་ངག་ཟབ་མོས་ཉམས་སུ་
ལེན་པ། ཀུ་ སུ་ ལུའི་ ཚོགས་ག སོག་ ཞེས་ བྱ་ བ། ཡིད་ ཀྱིས་ ལུས་
མཆོད་སྦྱིན་གྱི་དམིགས་པ་བསྒོམ་པ་འདི་ཡིན་ཏེ། དེ་ལ་ཡང་རྒྱ་
གཅོད་ཆུ་བོའི་གཞུང་བཞི་དང༌། ཁྱད་པར་ ཨོ་རྒྱན་རིན་པོ་ཆེས་
མཛད་པའི། བླ་མ་དགོངས་འདུས་ལས་བྱུང་བ་སོགས་རྒྱས་བསྡུས་
མང་ནའང་། འདིར་གནམ་ཆོས་ཐུགས་ཀྱི་གཏེར་ཁ་ཉིད་ལས་བྱུང་
ཞིང༌། ཁྲིད་འདི་དང་འབྲེལ་ཆེ་བས། སྤྲུལ་སྐུ་མི་འགྱུར་རྡོ་རྗེ་དགུང་
109



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ལོ་བཅུ་གསུམ་པ་བྱ་ལོ་རྒྱལ་ཟླ་བའི་ཚེས་བཅུ་ལ། རྡོ་རྗེ་ཕག་མོ་
ཞལ་གཉིས་མས་ཞལ་དངོས་སུ་གཟིགས་དུས་བཅོམ་ལྡན་འདས་མ་
ཉིད་ཀྱིས་དངོས་སུ་གསུངས་པ་ལུས་སྦྱིན་རྩ་ཚིག་དང་གཏེར་སྟོན་
ཉིད་ ཀྱིས་ མཛད་ པའི་ དེའི་ ལྷན་ཐབས་ དམིགས་ རིམ་ཉུང་ ངུ་དེ་
ཉམས་སུ་བླངས་ན་བྱིན་རླབས་ཤིན་ཏུ་ཆེ་བ་ཡིན་པས་སྲོད་ཀྱི་དུས་
སམ་ཉལ་ཁ་ལྟ་བུར་ནན་དུ་སྒོམས་ཤིག །དེ་ཡང་ཨོ་རྒྱན་རིན་པོ་
ཆེའི་ཞལ་ནས། ཀུ་སུ་ལུའི་ཚོགས་གསོག་ནི༔ དཀོན་མཆོག་མཉེས་
པས་དངོས་གྲུབ་རྒྱུན་རིང༔ ལུས་ཀྱི་གཅེས་འཛིན་ཐོང་བས་ཕྱི་ནང་
གི་བར་ཆད་ཞི༔ དེ་སོགས་ཕན་ཡོན་དཔག་ཏུ་མེད་པ་འབྱུང་བས་
གནད་དོ༔ ཞེས་དང༌། དེས་དཀོན་མཆོག་རྣམས་མཉེས་ཤིང་དམ་
ཚིག་ཉམས་ཆགས་སྐོང༔ མཁའ་འགྲོ་ཆོས་སྐྱོང་མཉེས་པས་ཕྱི་ནང་
གི་བར་ཆད་སྲུང༔ ལན་ཆགས་བུ་ལོན་འཁོར་བས་ལས་ཀྱི་སྒྲིབ་པ་
དག༔ བདག་འཛིན་བློས་ཐོང་བས་སྣང་སྲིད་དབང་དུ་འདུ་སྟེ༔ ལྷ་
འདྲེས་སྡོང་གྲོགས་བྱེད་པས་ཤིན་ཏུ་ཟབ་པའི་ཚོགས་གསོག་ལ་
འབད་དོ༔ འདི་ལྟ་བུའི་གདམས་པ་མེད་ན་རི་ཁྲོད་སོགས་སུའང་ལྷ་
འདྲེའི་ཆོ་འཕྲུལ་འབྱུང་སྟེ་ས་ཟིན་དཀའ༔ ནད་མང་བ་དང་གདོན་
II0



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གྱིས་གནོད་པ་སོགས་ལའང་འདི་ཉམས་སུ་བླངས་ན་ངེས་པར་ཕན
ཆོས་སྐྱོང་བཀའ་སྲུང་མ་ནོན་པའི་འཁུ་ལྡོག་ལ་ཡང་མགོ་གནོན་འདི་
བས་ཟབ་པ་མེད༔ མི་ཐམས་ཅད་ཀྱི་གཅེས་ཤིང་ཕངས་པ་ནི་ལུས་
དང་སྲོག་ཡིན་པས༔ དེ་བློས་ཅུང་ཟད་ཐོང་ནས་ཡིད་ཀྱིས་སྦྱིན་པ་
སྦྱིན་ནུས་པ་དེ་དངོས་སུ་ཟས་ནོར་ལོངས་སྤྱོད་དཔག་མེད་སྦྱིན་པ་
བཏང་བ་ལས་ལྷག་པར་གསུངས་སོ། །ཀྱེ་རྡོ་རྗེའི་རྒྱུད་ལས། ལུས་
ཀྱི་སྦྱིན་པ་བྱིན་ནས་ནི། །གསང་བའི་དམ་པ་སྤྱད་པར་བྱ། །ཞེས་
གསུངས་སོ། །འདི་སྐབས་ལུས་སྦྱིན་དམིགས་རིམ་ལུང་ཡང་བྱ། འོ་
དེ་ལྟར་ཚོགས་རྫོགས་པ་མཎྜལ་གྱི་ཁྲིད་ཞུས་ཤིང་མཎྜལ་ཕུལ་བ་
དང༌། ཀུ་སུ་ལུའི་ཚོགས་གསོག་ལུས་སྦྱིན་གྱི་དམིགས་རིམ་ཞུས་
ཤིང་ལུང་ཐོབ་པའི་དགེ་བ་དེ་མི་ཉམས་པའི་ཕྱིར་བསྔོ་བ་འདིའི་
རྗེས་ཟློས་ལན་གསུམ་མཛོད། དགེ་བ་མ་རྒན་འགྲོ་དྲུག་ཀུན་ལ་
བསྔོ༔ གསུམ། དེས་ཁྱད་པར་གྱི་སྔོན་འགྲོ་གཉིས་པ་མཎྜལ་གྱི་ཁྲིད་
དེ་ཆོས་ཐུན་བདུན་པའོ། ། །
། དེ་ནས་སྡིག་སྒྲིབ་དག་པ་རྡོ་རྗེ་སེམས་དཔའི་སྒོམ་བཟླས་
བཤད་པར་བྱ་སྟེ། སྤྱོད་འཇུག་ལས། མི་དགེ་བ་ལས་སྡུག་བསྔལ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
འབྱུང་། །འདི་ ལས་ ཇི་ ལྟར་ངེས་ ཐར་ཞེས། །ཉིན་མཚན་རྟག་ཏུ་
བདག་གིས་ནི། །འདི་ཉིད་འབའ་ཞིག་བསམ་པར་ རིགས། །ཞེས་
གསུངས་སོ། །དེས་ན་ཚེ་འདི་དང་ཕྱི་མ་ཐམས་ཅད་དུ་སྡུག་བསྔལ་
ཆེ་ཕྲ་ཐམས་ཅད་འབྱུང་བའི་རྒྱུ་ནི་སྡིག་པ་མི་དགེ་བ་ཡིན་པས། དེ་
བཤགས་དགོས། དེ་བཤགས་ལུགས་ཇི་ལྟར་བཤགས་ཤེ་ན། ཆོས་
བཞི་བསྟན་པའི་མདོ་ལས། བྱང་ཆུབ་སེམས་དཔའ་ཆོས་བཞི་དང་
ལྡན་ན་སྡིག་པ་བྱས་ཤིང་བསགས་པ་ཟིལ་གྱིས་གནོན་པར་འགྱུར་
རོ། །བཞི་གང་ཞེ་ན། རྣམ་པར་སུན་འབྱིན་པ་ཀུན་ཏུ་སྤྱོད་པ་དང༌།
གཉེན་པོ་ཀུན་ཏུ་སྤྱོད་པ་དང༌། ཉེས་པ་ལས་ལྡོག་པའི་སྟོབས་དང༌།
རྟེན་ གྱི་ སྟོབས་ སོ། །ཞེས་ གསུངས་ སོ། །དེ་ ལ་ སུན་ འབྱིན་ པའི་
སྟོབས་ནི་སྔར་བྱས་ལ་འགྱོད་པ་ཡིན། གཉེན་པོ་ཀུན་ཏུ་སྤྱོད་པ་ནི་
དགེ་སྦྱོར་དང་ཁྱད་པར་རྡོར་སེམས་བསྒོམ་བཟླས་ཡིན། ཉེས་པ་
ལས་ བཟློག་ པ་ནི་ ཕྱིས་ མི་ བྱེད་ པའི་ དམ་ བཅའ་ ཡིན། རྟེན་ གྱི་
སྟོབས་ནི་ཡུལ་དཀོན་མཆོག་ལ་སྐྱབས་སུ་འགྲོ་ཞིང་སེམས་བསྐྱེད་
པའོ། །དེ་ལྟར་བཤགས་ལུགས་བཞི་པོ་དེའང་རྗེས་སོར་བྱེད་ཆོག་
སྙམས་པས་མི་ཆོག་མྱུར་དུ་བཤགས་དགོས་ཏེ། སྤྱོད་འཇུག་ལས།
112



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བདག་གི་སྡིག་པ་མ་བྱང་བར། །སྔོན་དུ་གུམ་པར་འགྱུར་ཏེ་འཆི། །
ཇི་ ལྟར་ འདི་ ལས་ངེས་ ཐར་བ། །མྱུར་ བའི་ཚུལ་ གྱིས་སྐྱབས་ སུ་
གསོལ། །ཞེས་ གསུངས་ སོ། །དེ་ ལ་ རྣམ་ པར་ སུན་ འབྱིན་ པའི་
སྟོབས་ རང་གིས་ སྔར་ བྱས་ སྡིག་ པ་ ཐམས་ ཅད་ ཡིད་ ཡུལ་དུ་མ་
བརྗོད་ པར་ བྱས་ ལ་ ཁོང་ དུ་ དུག་ སོང་པ་ ལྟ་ བུའི་ འགྱོད་ པས་
བཤགས་པར་བྱའོ། །དེ་ལ་ཁྱིམ་པ་འགའ་ཞིག་ གིས་ང་དགེ་མེད་
སྡིག་མེད་ཡིན། ཆོས་ཀྱང་མེད་དེ་སྡིག་པའང་མ་བྱས་ཟེར་བ་དག་
ཡོད་དེ། གསེར་འོད་དམ་པ་ལས། བླུན་པ་དང་ནི་བྱིས་པ་དང༌། །
འདོད་ཆགས་ཞེ་སྡང་གཏི་མུག་དང༌། །ང་རྒྱལ་དྲེགས་པས་བསྒྲིབས་
བགྱིས་པ། །དེ་དག་ཐམས་ཅད་བདག་འཆགས་སོ། །ཞེས་གསུངས་
པས། ཚེ་འདིར་ཡང་ཉོན་མོངས་པ་དུག་ལྔའི་སྒོ་ནས་ལུས་དང་ངག་
དང་ཡིད་ཀྱིས་མི་དགེ་བ་དུ་མ་ཞིག་ཞོར་ལ་སོགས་པ་དང༌། དེང་
སང་བསྟན་པ་དར་དྲག་པའི་ཐུགས་རྗེས། རྗེས་གནང་དང་དབང་རེ་
ཙམ་མ་ཐོབ་པ་མེད་པས། དེ་ཐོབ་ན་ཞོར་ལ་སྐྱབས་འགྲོ་སེམས་
བསྐྱེད་སྡོམ་པ་རེ་ཡང་ཐོབ་པ་ལ། སྐྱབས་འགྲོའི་བསླབ་བྱ་དགུ།
སེམས་ བསྐྱེད་ ཀྱི་ སྡོམ་ པ་ ཉི་ཤུ་ ལ་ སོགས་སྲུང་དགོས་ན། སྲུང་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མཁན་ནི་དཀོན་པས་སྡིག་པ་ཡོད་པའི་སྟེང་ན། ལྟུང་བ་དཔག་ཏུ་
མེད་པ་ཞིག་བསགས་ནས་ཡོད་པ་དང༌། ཁྱད་པར་རབ་ཏུ་བྱུང་བ་
རྣམས་ལ་ཡང་། དགེ་བསྙེན་གྱི་བསྲུང་བྱ་ལྔ་དང་མི་དགེ་བཅུ་སྤང་
དགོས། དེའི་སྟེང་དུ་དགེ་ཚུལ་ཞུས་ནས་བསླབ་བྱ་བཅུ། བསྙེན་
པར་རྫོགས་ནས་འདུལ་ཁྲིམས་ཉིས་བརྒྱ་ལྔ་བཅུ་བསྲུང་དགོས་ཀྱང༌།
དེང་སང་དུས་ཀྱི་སྟབས་ཀྱིས། རྩ་བ་བཞི་གཙང་མ་ཡོད་ན་དགེ་སློང་
སྡོམ་ལྡན་དང༌། བོད་ཀྱི་སྡོམ་གཅིག་མ་ཞེས་མི་ཚངས་སྤྱོད་སྤང་ན་
རབ་བྱུང་སྡོམ་ལྡན་དུ་བརྩི་བ་ཙམ་ལས་དཀོན་ན། ཉེས་བྱས་དང་
ལྟུང་བ་ནི་ཆར་ལྟར་འབབ། ལ་ལས་བསྲུང་འདོད་ཀྱང་སློབ་གཉེར་
མ་བྱས་པས་བསྲུང་རྒྱུ་རང་དེ་གང་ཡིན་ངོ་མི་ཤེས་པར་གདའ་ན།
བཤགས་པ་འདི་ལ་ནི་མི་འབད་པའི་ཐབས་མེད་པ་ཡིན། དེ་བཞིན་
སྔགས་པ་དང་སྒོམ་ཆེན་རྣམས་ཀྱང་། རྩ་ལྟུང་བཅུ་བཞི། སྦོམ་པོ་
བརྒྱད། རྩ་བ་སྐུ་གསུང་ཐུགས་ཡན་ལག་ཉི་ཤུ་རྩ་བརྒྱད་ལ་སོགས་
ཀྱང་ཡིད་ཡུལ་དུ་བསྔོ་བགྲངས་དགོས་ཀྱང༌། རྒྱུད་གཞུང་དགའ་
རབ་གཅིག་ལ་མ་བསླབས་ན་བསྲུང་རྒྱུ་དེ་ཤེས་ཀྱང་དཀའ། བླ་མ་
དང་མ་འཁོན་ཙམ་ལ་དམ་ཚིག་གཙང་བར་བྱེད་སྐབས་ཀྱི་དུས་
14



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ལགས་པས། སྔགས་པ་དང་སྒོམ་ཆེན་རྣམས་ཀྱང་བཤགས་པ་ལ་
འབད་པ་གལ་ཆེ། ལྟུང་བ་ཆེན་པོ་མ་བྱུང་ཡང་། ཉེས་བྱས་བདུན་
སོགས་ན་ལྟུང་བ་ཆེན་པོར་འགྱུར། ལྟུང་བ་གཅིག་རྐྱང་བས་ཀྱང་
བཤགས་པ་མ་ཐེངས་ན་སྐྱེ་བ་གཅིག་ངན་སོང་ཏུ་ལྟུང་ངེས་པས་ལྟུང་
བ་ཟེར་བ་ཡིན། ལྟུང་བ་ཆུང་ངུ་ཞིག་ཡིན་ཀྱང་བཤགས་པ་མ་བྱས་
ན་ཞག་རེ་ལ་སྐྱེད་རེ་འགྲོ་བས་ལྟུང་བ་ཆེན་པོར་འགྱུར་བར་གསུངས།
དེའི་གནད་ཀྱིས་དྲི་མེད་བཤགས་རྒྱུད་སོགས་ལས། ཐེག་པ་རིམ་པ་
དགུའི་སོ་སོའི་བཤགས་པ་རྒྱ་ཆེར་གསུངས་པའོ། །ཡང་ང་ལ་ལྟུང་
བ་མེད་སྙམ་ཡང་བསྲུང་རྒྱུའི་རྣམ་གྲངས་མང་དྲག་པས་ཉེས་ལྟུང་
རང་གིས་མ་ཚོར་བར་འབྱུང་བའང་སྲིད་དེ། དྲི་མེད་བཤགས་རྒྱུད་
ལས། རྩ་བ་གསུམ་དང་ཡན་ལག་ཉི་ཤུ་ལྔ༔ ཚོར་དང་མ་ཚོར་མ་
རིག་དམ་ཉམས་པ༔ ཉམས་པའི་སྐྱོན་གྱིས་གོས་པར་གྱུར་ཏོ་འཚལ༔
ཞེས་གསུངས་སོ། །ཡང་ཚེ་འདིར་སྡིག་པ་མ་བསགས། དམ་ཚིག་
ལ་ཉེས་ལྟུང་གིས་གོས་པ་མེད་དམ་སྙམ་ཡང་ཚེ་རབས་དཔག་ཏུ་
མེད་པ་ནས། ལུས་དཔག་ཏུ་མེད་པ་བླངས་བའི་ཚེ་སྡིག་པ་བྱས་པ་
ནི་མང་། དགེ་བ་ནི་ཉུང་། སྡིག་པ་དེ་དག་བཤགས་པ་མ་ཐེངས་ན་
115



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ནམ་ཡང་ཆུད་མི་ཟ་བར་རང་ལ་སྨིན་དགོས་ཏེ། དྲི་མེད་རྒྱལ་པོ་
བཤགས་པའི་རྒྱུད་ལས། བསྐལ་པ་དཔག་མེད་སྐྱེ་བ་ཇི་སྙེད་དུ༔
རྡོས་ཅན་ལུས་བླངས་གྲངས་མེད་ཞིག་གྱུར་ཏེ༔ ཤ་རུས་བསགས་ན་
འཇིག་རྟེན་གཏོས་དང་མཉམ༔ རྣག་ཁྲག་བསགས་ན་རྒྱ་མཚོ་ཆེན་
པོ་ཙམ༔ ལས་འཕྲོ་བསགས་ན་བསམ་འདས་བརྗོད་མི་ལང༔ ཞེས་
གསུངས་སོ། །དེ་ལྟ་བུའི་སྡིག་པའི་ལས་དེ་དག་མ་བཤགས་ན་ཆུད་
མི་ཟ་བར་ནམ་ཞིག་རང་ལ་སྨིན་ངེས་ཏེ། བཅོམ་ལྡན་འདས་ཀྱི་
ཞལ་ནས། ལུས་ཅན་རྣམས་ ཀྱི་ ལས་ དག་ ནི། །བསྐལ་ པ་ བརྒྱར་
ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་
སྨིན་པར་འགྱུར། །ཞེས་གསུངས་སོ། །སྡིག་པ་བཤགས་པའི་ཐབས་
ཤེས་ན་བཤགས་ན་འདག་སྟེ། གསང་ཆེན་ཐབས་ལ་མཁས་པའི་
མདོ་ལས། རིགས་ཀྱི་བུ་ཡོངས་སུ་བརྟག་པ་བཟུང་ནས། གལ་ཏེ་
རབ་ཏུ་བྱུང་བའི་བྱང་ཆུབ་སེམས་དཔའ་དེ་རྩ་བའི་ལྟུང་བ་བཞི་པོ་
ཐམས་ཅད་ལས་འདས་པར་གྱུར་ཀྱང༌། ཐབས་མཁས་པ་འདིས་
སྦྱང་བར་བྱེད་ན་བྱང་ཆུབ་སེམས་དཔའི་ལྟུང་བར་མི་འགྱུར་བར་
ངས་བཤད་དོ། །ཞེས་གསུངས་སོ། །དེ་ལྟར་བཤགས་པའི་གདམས་
116



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པ་ཤེས་ན། བཤགས་པ་རེ་རེས་ཀྱང་སྡིག་པ་མང་པོ་འཇོམས་ཏེ།
མྱ་ངན་འདས་ཆེན་ལས། དགེ་བ་གཅིག་བྱས་ཀྱང་སྡིག་པ་མང་པོ་
འཇོམས་ཏེ། ཞེས་དང༌། རྡོ་ཆུང་དུས་རི་རབ་བམ་མེ་ཆུང་ངུས་རྩི་
ཤིང་ངམ། དུག་ཆུང་དུས་སེམས་ཅན་འཇོམས་པ་ལྟར། དགེ་བ་ཆུང་
དུས་ཀྱང་སྡིག་པ་ཆེན་པོ་འཇོམས་པ་ནི་དོན་དུ་གཉེར་བ་ཆེན་པོ་ཉིད་
དོ། །ཞེས་དང༌། གསེར་འོད་དམ་པའི་མདོ་ལས། གང་གིས་བསྐལ་
པ་སྟོང་རྣམས་སུ། །སྡིག་པ་ཤིན་ཏུ་མི་བཟད་བགྱིས། །ལན་གཅིག་
རབ་ཏུ་བཤགས་པ་ཡིས། །དེ་དག་ཐམས་ཅད་བྱང་བར་འགྱུར། །
ཞེས་གསུངས་སོ། དེ་ནས་རྟེན་གྱི་སྟོབས་ནི། རྫོགས་ཆེན་འདི་དང་
འབྲེལ་ཆེ་བ། ན་རག་དོང་སྤྲུག་གི་རྒྱུད་དང་དྲི་མེད་བཤགས་རྒྱུད་
སོགས་ལས་ཕྱག་འཚལ་བས་སྡིག་ལྟུང་བྱུང་བར་ གསུངས་པས།
གནམ་ཆོས་ཐུགས་ གཏེར་ ཉིད་ ནས་ འབྱུང་ ཞིང༌། རྡོ་ རྗེ་ སེམས་
དཔའ་ཉིད་ཀྱིས་དངོས་སུ་སྤྲུལ་སྐུ་མི་འགྱུར་རྡོ་རྗེ་ལ་གསུངས་པའི་
དམ་པ་རིགས་བརྒྱའི་སྒྲུབ་ཐབས་ཀྱི་མངོན་རྟོགས་དེའི་ཚིག་གིས་
གསལ་བཏབ་ནས་རྡོ་རྗེ་སེམས་དཔའི་སྐུ་ལ་དམ་པ་རིགས་བརྒྱ་
རྫོགས་ པ་ དམ་ཡེ་དབྱེར་མེད་བསྒོམས་ཀྱང་ཆོག་སྟེ། གང་ ཞིག་
117



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སངས་རྒྱས་ཡིད་བྱེད་པ། །དེ་ཡི་མདུན་ན་ཐུབ་པ་བཞུགས། །ཞེས་
དང༌། གཤེགས་དང་བཞུགས་པའི་མཚན་མ་མི་མངའ་ཡང་། །ཆུ་ཟླ་
བཞིན་དུ་གར་དམིགས་དེར་སྣང་བ། །ཞེས་གསུངས་སོ། །དེ་ནས་
རྡོ་རྗེ་སེམས་དཔའི་དྲུང་དུ་བདག་གི་ལུས་གྲངས་མེད་པ་སྤྲུལ་ནས་
ཕྱག་འཚལ་ཞིང་སྡིག་པ་བཤགས་སྙམ་པ་གྱིས་ལ་བཤགས་ཚིག་
དང་ ཕྱག་ རབ་ གཟུངས་ སོགས་ལོགས་སུ་བཀོལ་བ་ལྟར་བྱའོ། །
འདི་ནི་དམ་པ་རིགས་བརྒྱ་ཡང་གསང་ཆེན་པོ་རྡོ་རྗེ་སེམས་དཔའ་
རིགས་གཅིག་ལ་མ་འདུས་པ་མེད་པས་ཕྱག་རབ་འདི་ཁོ་ནས་ཀྱང་
ཆོག་ པར་ གསུངས་སོ། །དེ་ནས་རྡོ་ རྗེ་ སེམས་ དཔའ་ འཁོར་ དང་
བཅས་པ་འོད་དུ་ཞུ་ནས་རང་ལ་ཐིམ་བར་བསྒོམ། ཐང་ལ་འདུག །
ངལ་གསོ་དང་མཉམ་དུ་སྐྱིལ་ཀྲུང་བཅའ། སེམས་རང་བབས་སུ་
ཀློད་དེ་བཞག་གོ། །ལུས་ཕྱག་འཚལ་བས་རླུང་དབུ་མར་ཚུད་ནས།
ཏིང་འཛིན་ཁྱད་པར་ཅན་སྐྱེ་བ་སྟེ་མན་ངག་དམ་པ་ཡིན་ནོ། །དེ་
ནས་དངོས་གཞི་རྡོ་རྗེ་སེམས་དཔའི་བསྒོམ་བཟླས་ནི། ཨོ་རྒྱན་རིན་
པོ་ཆེས་དེའང་རྩ་བ་སྐུ་གསུང་ཐུགས་ཀྱི་དམ་ཚིག་དང༔ ལུས་ངག་
ཡིད་གསུམ་གྱི་སྒྲིབ་སྦྱང་རྣམས༔ དོན་ཆོས་སྐུ་བློ་འདས་ཀྱི་དོན་ལ་
118



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བརྟན་པ་ཐོབ་པའི་དུས་ན་བསྲུང་བྱ་དང་སྲུང་བྱེད༔ སྦྱང་བྱ་དང་
སྦྱོང་བྱེད་ཀྱང་མེད་དེ༔ དེ་ལྟར་མ་གཏོགས་པ་རྣམས་ལ་ནི༔ འདི་
ཉིད་ཀྱིས་མཚམས་མེད་པ་ལྔའི་ལས་ཀྱང་སྐད་ཅིག་ལ་འདག་ཅིང་
འཁོར་བ་དོང་ནས་སྤྲུག་པའི་དོན་ནོ༔ ཞེས་དང་། རྡོ་རྗེ་རྩེ་མོའི་རྒྱུད་
ཆེན་པོ་ལས། རིག་ པའི་རྒྱལ་པོ་འདི་བཟླས་ན། །ལྟུང་དང་དྲི་མ་
ཐམས་ ཅད་ ཀྱང༌ ། །ལན་ གཅིག་ ཙམ་ གྱིས་ དག་ པར་ བྱེད། །ཅེས་
དང༌། རྟ་མཆོག་རོལ་པའི་རྒྱུད་ལས། གསང་སྔགས་རྒྱལ་པོ་བླ་ན་
མེད། །ལན་ གཅིག་བརྗོད་པ་ཙམ་གྱིས་ནི། །སྡིག་པ་མ་ལུས་ཟད་
བྱེད་ ཅིང་ ། །ལས་ རྣམས་ ཐམས་ ཅད་ འགྲུབ་ པར་ བྱེད། །ཅེས་
གསུངས་སོ། །ཡང་ཡིག་བརྒྱ་དག་པར་བཟླ་མི་ཤེས་པ་རྣམས་ཀྱིས།
རྡོ་རྗེ་སེམས་དཔའི་ཉེ་སྙིང་ཨོཾ་བཛྲ་སཏྭ་ཧཱུྃ༔ ཞེས་ཡི་གེ་དྲུག་པོ་འདི་
བཟླས་ཀྱང་ཆོག་སྟེ། ཕྱག་ན་རྡོ་ རྗེ་གོས་སྔོན་ཅན་ གྱི་ རྒྱུད་ལས། །
དམ་ཚིག་ཉམས་པ་ནི་རྡོ་རྗེ་དམྱལ་བར་འགྲོ་སྟེ། དེ་ནི་མནར་མེད་
ལས་ཀྱང་སྡུག་བསྔལ་བདུན་འགྱུར་གྱིས་ཆེ་ཞིང་། ཚེ་ཚད་ནི་ནམ་
མཁའ་ ཇི་ སྲིད་དུ་གནས་པར་གསུངས་པ་ ལ། དེ་ལས་ཐར་བའི་
ཐབས་རྡོ་རྗེ་སེམས་དཔའ་སྤྱི་བོར་བསྒོམ་ཞིང་རྡོ་རྗེ་སེམས་དཔའི་
119



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྙིང་པོ་ཡི་གེ་དྲུག་པོ་དེ་འབུམ་ཕྲག་བཞི་བཟླས་ན། དམ་ཚིག་
ཉམས་པ་ཡང་དེར་མི་ལྟུང་བར་གསུངས་སོ། །དེ་ལ་དུས་ཀྱི་དབང་
གིས་ བཞི་ འགྱུར་ དགོས་ པར་ བཤད་ པས། ཡིག་ བརྒྱ་ འདོན་ན་
འབུམ་ཕྲག་བཞི། ཡི་གེ་དྲུག་པ་འདོན་ན་འབུམ་ཕྲག་བཅུ་དྲུག་སྟེ།
དམིགས་པ་རྩེ་གཅིག་ངག་མ་འདྲེས་པར་དེ་ཙམ་བཟླས་ན་ཉམས་
ཆགས་ ངེས་ པར་སྐོང་བ་ རྒྱུད་ ཀྱི་དགོངས་ པ་ ལགས་སོ། །དེ་ལ་
བསྒོམ་བཟླས་དངོས་ནི། རང་ཉིད་ཐ་མལ་པའི་སྤྱི་གཙུག་ཁྲུ་གང་
ཙམ་གྱི་ནམ་མཁར། པདྨ་དཀར་པོ་དང་ཟླ་བའི་གདན་ལ། ཧཱུྃ་ལས་
རྡོ་རྗེ་དཀར་པོ་ཧཱུྃ་དཀར་པོས་མཚན་པ་དེ་ཡོངས་སུ་གྱུར་པ་ལས།
བཅོམ་ལྡན་འདས་རྡོ་རྗེ་སེམས་དཔའ་སྐུ་མདོག་སྟོན་ཀའི་ཟླ་བ་ལྟར་
དཀར་བ། ཞལ་གཅིག་ཞི་ཞིང་འཛུམ་པ། ཕྱག་གཉིས་གཡས་རྡོ་རྗེ་
ཐུགས་ཀར་སྟོད་དེ་འཛིན་ཅིང་། གཡོན་དྲིལ་བུ་དཀུར་བརྟེན་པ།
རིན་པོ་ཆེ་སྣ་ཚོགས་ཀྱི་དབུ་རྒྱན་དང་སྙན་ཆ་གདུ་བུ་དོ་ཤལ་ལ་
སོགས་པ་རིན་པོ་ཆེའི་རྒྱན་དང༌། དར་དཀར་པོའི་སྟོད་གཡོགས་
དང་དར་སྣ་ལྔའི་ཤམ་ཐབས་དང་ཅོད་པན་ཅན། ཞབས་ གཉིས་
རྒྱལ་པོ་རོལ་པའི་སྟབས་ཀྱིས་བཞུགས་པ། དེའི་གནས་གསུམ་ཡི་
120



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གེ་གསུམ་དང༌། དེའི་ཐུགས་ཀར་ཧཱུྃ་ཡིག་དཀར་པོའི་མཐར་ཡི་གེ་
དྲུག་དང་དེ་མཐར་ཡི་གེ་བརྒྱ་བས་བསྐོར་བ། དེ་ལས་འོད་ཟེར་
འཕྲོས་པས། ཕྱོགས་བཅུའི་སངས་རྒྱས་བྱང་སེམས་ཐམས་ཅད་སྤྱན་
དྲངས་ཏེ་ རྡོ་ རྗེ་ སེམས་ དཔའ་ ལ་ ཐིམ་ པས། ཐུགས་ཀའི་ཧཱུཾ་དང་
སྔགས་ཕྲེང་ལས་བདུད་རྩིའི་རྒྱུན་བབས་པས་སྐུ་ལུས་ལྟེམ་གྱིས་
གང༌། ལྷག་མ་ཞབས་གཡས་པའི་མཐེ་བོང་ནས་ངང་ན་ར་ར་བབས།
རང་གི་སྤྱི་བོ་ཚངས་པའི་བུ་ག་ནས་ཞུགས། ལུས་ཕྱི་ནང་གཉིས་ཀ་
ནས་ བབས་ ཤིང་ བཀྲུས་ པས། ནད་ གདོན་ སྡིག་ སྒྲིབ་ དམ་ ཚིག་
ཆགས་ ཉམས་ ཐམས་ཅད་དུད་ ཁུ་དང་སོལ་ཁུའི་རྣམ་ པར་རྐང་
མཐིལ་གཉིས་དང་བཤང་ལམ་ནས་ནག་ནུ་རུ་རུ་ཐོན་ཏེ་ས་རིམ་པ་
དགུའི་འོག་ཏུ་མར་སོང་བས། འཆི་བདག་ལས་ཀྱི་གཤིན་རྗེ་ཁ་
གདངས་པའི་ནང་དུ་སོང་བས་ངོམས་ཤིང་ཚིམ། བདུད་རྩིས་རང་
ལུས་ལྟེམ་གྱིས་གང་བས་ལུས་ཤེལ་སྒོང་གཡའ་དག་པ་ལྟར་དཀར་
སང་ངེ་གྱུར་པར་སྒོམས། དེའི་རྩ་ཚིག་གི་འགྲེལ་པ་ཐུགས་རྗེ་ཆེན་
པོ་ ཉིད་ ཀྱིས་ དངོས་ སུ་ གསུངས་ པ་ ལས། རང་ གི་ སྤྱི་ བོར་ རྡོ་ རྗེ་
སེམས་དཔའ་སྐུ་མདོག་ཤིན་ཏུ་དཀར་པོ། དེའི་ཕྱག་གཉིས་ཀྱིས་རྡོ་
12



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྗེ་དྲིལ་བུ་བཏུར་ཐབས་ཀྱིས་འཛིན་པ། དེའི་སྐུ་ལས་བདུད་རྩིའི་
རྒྱུན་དཀར་ནར་གྱིས་བབས་པས། རང་གི་ལུས་མེར་གྱིས་གང་སྟེ།
སྡིག་པ་དང་སྒྲིབ་པ་ཐམས་ཅད་ནག་ནུར་གྱིས་སོང་། ཞེས་གསུངས་
པའི་ དམིགས་ རིམ་ དེ་རྣམས་ གསལ་ བོར་ བསྒོམ་ཞིང༌། དེ་ཚིག་
གིས་ཀྱང་གསལ་འདེབས་པའི་ཕྱིར། རྡོ་རྗེའི་ཚིག་རྐང་ཉིད་ལས་
གསུངས་པའི་རྩ་ཚིག་འདིའི་རྗེས་ཟློས་མཛོད། རང་གི་སྤྱི་བོར་རྡོར་
སེམས་སྐུ་མདོག་དཀར༔ ཕྱག་གཉིས་རྡོ་རྗེ་དྲིལ་བུ་བཏུར་ཐབས་
འཛིན༔ དེ་ཡི་སྐུ་ལས་བདུད་རྩིའི་རྒྱུན་བབས་པས༔ ལུས་ཀུན་གང་
སྟེ་སྡིག་སྒྲིབ་ནག་ནུར་སོང༔ དེ་ལྟར་བསྐྱེད་རིམ་གསལ་བའི་ངང་
ནས་སྙིང་པོ་ཡི་གེ་བརྒྱ་པ་འདིའི་རྗེས་ཟློས་མཛོད། དེའང་གསར་
རྙིང་ཡིག་བརྒྱ་མི་འདྲ་ཞིང་རྙིང་མ་ལའང་རིགས་ ལྔའི་ཡིག་བརྒྱ་
སོགས་མང་བ་ལས་འདི་རྙིང་མའི་རྡོར་སེམས་ཡིག་བརྒྱ་ཡིན་པས་
མ་དག་པར་མ་སེམས་ཤིག །ཨོཾ་བཛྲ་ས་ཏྭ་ས་མ་ཡ༔ མ་ནུ་པཱ་ལ་ཡ༔
བཛྲ་སཏྭ་ཏྭེ་ནོ་པ་ཏིཥྛཝདྲིལྷོ་མེ་བྷ་ཝ༔ སུ་ཏོ་ཁྱོ་མེ་བྷ་ཝ༔ ཨ་ནུ་རཀྟ་
མེ་བྷ་ཝ༔ སུ་པོ་བྱོ་མེ་བྷ་ཝ༔ སརྦ་སིདྡྷི་མྨེ་པྲ་ཡཙྪ༔ སརྦ་ཀརྨ་སུ་ཙ་
མེ༔ ཙིཏྟཾ་ཤྲི་ཡཾ་ཀུ་རུ་ཧཱུྃ༔ ཧ་ཧ་ཧ་ཧ་ཧོ༔ བྷ་ག་ཝཱན༔ སརྦ་ཏ་ཐ་ག་
122



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཏ་ཧྲི་ད་ཡ༔ བཛྲ་མཱ་མེ་མུཉྩ༔ བཛྲ་བྷ་ཝ་མཧཱ་ས་མ་ཡ་ས་ཏཱ་ཨཱ༔ ད་
རྡོ་རྗེ་སེམས་དཔའི་ཡང་སྙིང་ཡི་གེ་དྲུག་པ་འདི་ལ་འུར་འདོན་ཞིག་
མཛོད། ཨོཾ་བཛྲ་སཏྭ་ཧཱུྃ༔ ཞེས་ ཕྲེང་སྐོར་ཙམ་འདོན་ཚར་ནས། འོ་
དེའང་རྡོ་རྗེའི་ཚིག་རྐང་ལས། མཐར་ནི་རྡོར་སེམས་རང་ཐིམ་རང་
རྡོར་སེམས༔ ཞེས་དང་དེའི་འགྲེལ་པ་ཐུགས་རྗེ་ཆེན་པོས་གསུངས་
པ་ལས། མཐར་ནི་རྡོ་རྗེ་སེམས་དཔའ་རང་ལ་ཐིམ་པས་རང་ཡང་རྡོ་
རྗེ་སེམས་དཔའ་དེ་ལྟ་བུར་གྱུར་བར་བསམ་མོ༔ ཞེས་གསུངས་པའི་
དོན་ སྤྱི་ བོའི་ རྡོ་ རྗེ་ སེམས་ དཔའི་ ཞལ་ནས། རིགས་ ཀྱི་ བུའམ།
རིགས་ཀྱི་བུ་མོ་ཁྱོད་ཀྱི་སྡིག་སྒྲིབ་ཐམས་ཅད་དག་པར་ཡོད་དོ། །
ཞེས་གསུངས་པ་དང་ལྷན་ཅིག་རྡོ་རྗེ་སེམས་དཔའ་འོད་དུ་ཞུ་ནས་
རང་ལ་ཐིམ་པས། རང་གི་ལུས་ངག་ཡིད་གསུམ་དང་རྡོ་རྗེ་སེམས་
དཔའི་སྐུ་གསུང་ཐུགས་དབྱེར་མེད་ཆུ་དང་འོ་མ་འདྲེས་པ་ལྟར་གྱུར་
པས། རང་ཐ་མལ་གདོས་བཅས་ཤ་ཁྲག་གི་ལུས་འདི་ཉིད་ཡེ་ཤེས་
ཀྱི་ལུས་སུ་གྱུར་ཏེ། རང་ཉིད་རྡོ་རྗེ་སེམས་དཔའ་སྐུ་མདོག་དཀར་
པོ་ཞལ་གཅིག་ཕྱག་གཉིས་ཕྱག་གཡས་རྡོ་རྗེ་ཐུགས་ཀར་འཛིན་ཅིང་
གཡོན་དྲིལ་བུ་དཀུར་བརྟེན་པ། དར་དང་རིན་པོ་ཆེས་བརྒྱན་ཅིང་
123



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པདྨ་དང་ཟླ་བའི་གདན་ལ་ཕྱེད་སྐྱིལ་གྱིས་བཞུགས་པ། དེའི་ཐུགས་
ཀར་ཟླ་བའི་གདན་ལ་ཧཱུྃ་དཀར་པོ་ལ་ཡི་གེ་དྲུག་དང་ཡི་གེ་བརྒྱ་
པས་བསྐོར་བ། སྔགས་ཕྲེང་གཡས་སུ་འཁོར་བ་ལས་བདུད་རྩིའི་
རྒྱུན་བབས། ལུས་བདུད་རྩིས་གང་བས། སྡིག་སྒྲིབ་ལས་ཉོན་གྱི་
སྒྲིབ་པ་དང་བག་ཆགས་ཕྲ་ཞིང་ཕྲ་བ་ཐམས་ཅད་ཀྱང་བ་སྤུའི་སྒོ་
ནས་ནག་ཉིལ་གྱིས་ཕྱིར་ཐོན། སླར་ཡང་འོད་ཟེར་དཀར་པོ་བ་སྤུའི་
སྒོ་ ནས་ ཕྱིར་ སོང་ ནས་ ཕྱོགས་ བཅུར་ འཕྲོས་ པས། སེམས་ ཅན་
ཐམས་ཅད་ཀྱི་སྒྲིབ་པ་སྦྱོང་བར་བསྒོམས་ལ། ཤེས་པ་རྣམས་ཀྱིས་
ཡིག་བརྒྱ་གསུངས། མི་ཤེས་པ་རྣམས་ཀྱིས་ཡི་གེ་དྲུག་པ་འདི་ལ་
འུར་འདོན་ཞིག་མཛོད། ཨོཾ་བཛྲ་སཏྭ་ཧཱུྃ༔ བརྒྱ་རྩ་བརྒྱད་ཙམ་སོང་
ནས། དེ་ནས་རང་ཉིད་རྡོ་རྗེ་སེམས་དཔའ་འོད་དུ་ཞུ་སྟེ་སྔགས་ཕྲེང་
དང༌ ཟླ་ དཀྱིལ་ ལ་ ཐིམ། དེ་ ཧཱུཾ་ ལ་ ཐིམ། ཧཱུྃ་ཞབས་ཀྱུ་ནས་གྱེན་
རྫོགས་སུ་ཡལ་ནས༔ ཅི་ཡང་མི་དམིགས་པ་སྟོང་པ་ཉིད་ཀྱི་ངང་དུ་
མཉམ་པར་ཞོག་ཅིག །དེའི་དོན་དེ་བཞིན་གཤེགས་ པའི་མཛོད་
ལས། སྟོང་པ་ཉིད་བསྒོམ་པས་སྡིག་པ་དག་པར་གསུངས་པ་དང༌།
དྲི་མེད་རྒྱལ་པོ་བཤགས་པའི་རྒྱུད་ལས་ཀྱང་སྟོང་ཉིད་བསྒོམ་ན་དམ་
124



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཚིག་ གི་ ཉམས་ ཆགས་ ཐམས་ ཅད་ རང་ བཞིན་ གྱིས་ བསྐང་ བར་
གསུངས་སོ། །དེ་ལྟར་ལན་གཅིག་མ་ཡིན་པར་རྒྱུན་དུ་རྡོར་སེམས་
བསྒོམ་བཟླས་མ་ཆགས་པར་བྱ་བ་གལ་ཆེ་ཞིང༌། ཡང་ན་ཟླ་བ་
གཉིས་གསུམ་ཙམ་ཐུན་དུ་བཅད་པའམ། ཐ་ནའང་ཞག་བདུན་ཡན་
ཆད་རྩེ་གཅིག་ཏུ་རྡོར་སེམས་བསྒོམ་བཟླས་ཁོ་ན་ལ་འབད་ན། སྒྲིབ་
པ་དག་པའི་རྟགས་འབྱུང་སྟེ། སྐུལ་བྱེད་ཀྱི་གཟུངས་ལས། ཇི་སྲིད་
དུ་སྡིག་པ་བྱང་བའི་མཚན་མ་མ་མཐོང་བ་དེ་སྲིད་དུ་བཟླས་བརྗོད་
བྱ་ སྟེ། རྨི་ལམ་ན་ ཟས་ ངན་པ་སྐྱུགས་ པ་ དང། འོ་མ་དང་ཞོ་ལ་
སོགས་པ་འཐུངས་པ་དང༌། ཉི་མ་དང་ཟླ་བ་མཐོང་བ་དང་། ནམ་
མཁའ་ལ་འགྲོ་བ་དང༌། མེ་འབར་བ་དང༌། མ་ཧེ་དང་མི་ནག་པོ་
ཐུབ་པ་དང༌། དགེ་སློང་དང་དགེ་སློང་མའི་དགེ་འདུན་མཐོང་བ་
དང༌། འོ་མ་འབྱུང་བའི་ཤིང་དང་གླང་པོ་དང་ཁྱུ་མཆོག་དང་སེངྒེའི་
ཁྲི་དང་ཁང་བཟང་གི་སྟེང་དུ་འཛེགས་པ་དང༌། ཆོས་ཉན་པ་རྨིས་ན་
སྡིག་པ་དང་བྲལ་བར་འགྱུར་ཏེ། སྡིག་པ་བྱང་བར་ཤེས་པར་བྱའོ། །
ཞེས་ གསུངས་པ་དང༌། གཞན་ ཡང་ གསེར་རྙེད་པ་དང༌། གཞན་
དག་ནོར་བུ་བཟང་པོ་རྙེད་པ་དང༌། ཉི་ཟླ་ཤར་བ། གྲུབ་ཐོབ་རྣམས་
125



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དང་མཇལ་བ་རྣམས་ནི། རྟོགས་པ་འཆར་བའི་སྔ་ལྟས་དང༌། ལོ་
ཏོག་བཟང་པོ་བདག་བྱེད་པ་དང༌། ནོར་མང་པོ་ལ་དབང་བ། ཤིང་
ཐོག་དང་སྦྲང་རྩི་བཟང་པོ་སོགས་རོ་མངར་བ་ཞིམ་པོ་ཟོས་པ་རྨིས་
ན་ཉམས་མྱོང་སྐྱེ་བའི་སྔ་ལྟས་དང༌། ཁྲུས་བྱས་པ། གོས་དཀར་པོ་
གྱོན་པ། མེ་ལོང་ཕྱིས་པ་སོགས་ནི་གསལ་ཉམས་ འཆར་བའི་སྔ་
ལྟས། རྨི་ལམ་མི་འཚམས་པ་ཆེན་པོ་རྨིས་ན་ཡང་སྒྲིབ་པ་དག་པའི་
ལྟས་ཡིན་པར་གསུངས་སོ། །དེ་ལྟར་རྟགས་ཐོན་ནས་ཀྱང་བསྒྱུར་
མི་ཆོག་རྒྱུན་ཁྱེར་ཉམས་སུ་ལེན་པར་བྱའོ། །ཉེས་པ་ལས་བཟློག་
པའི་སྟོབས་ནི། ཕྱིན་ཆད་སྡིག་པ་མི་བྱ་བར་འཕྲོ་གཅོད་པ་སྟེ། མདོ་
ལས། སླན་ཆད་ཀྱང་གཅོད་ཅིང་སྡོམ་པར་བགྱིད་ལགས་སོ། །ཞེས་
གསུངས་པ་ལྟ་བུའོ། །དེ་ལྟར་སྔར་བྱས་པ་འགྱོད་པ་དང༌། ཕྱིས་མི་
བྱེད་པར་སྡོམ་པ་དང༌། རྟེན་གྱི་སྟོབས་རྡོར་སེམས་དམ་པ་རིགས་
བརྒྱ་ལ་ཕྱག་འཚལ་པ་དང་། གཉེན་པོའི་སྟོབས་རྡོ་རྗེ་སེམས་དཔའི་
བསྒོམ་བཟླས་ཏེ། སྟོབས་བཞི་དང་ལྡན་པར་བཤགས་ན་སྡིག་སྒྲིབ་
ཉམས་ཆགས་ཇི་ལྟར་ཆེ་ཡང་མི་དག་པ་མེད་དེ། གསེར་འོད་དམ་པ་
ལས། གང་ གིས་ བསྐལ་པ་ སྟོང་ རྣམས་ སུ། །སྡིག་ པ་ཤིན་ཏུ་ མི་
126



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བཟད་བགྱིས། །ལན་ གཅིག་ རབ་ ཏུ་ བཤགས་ པ་ ཡིས། །དེ་ དག་
ཐམས་ཅད་བྱང་བར་འགྱུར། །ཞེས་དང༌། ཨོ་རྒྱན་རིན་པོ་ཆེས་རྡོར་
སེམས་བསྒོམ་བཟླས་གསུངས་ནས། འདི་ནི་བླ་མེད་ནང་གི་ཉམས་
ཆགས་སྐོང་བའི་སྒྲིབ་སྦྱོང་ཁྱད་པར་ཅན་ཏེ༔ བསྐལ་པ་སྟོང་གི་ལས་
སྒྲིབ་ཀྱང་དག་ཅིང་། དམ་ཚིག་ཆགས་ཉམས་མཚམས་མེད་ལྔའི་
ལས་ཀྱང་འདིས་འདག་པར་འགྱུར་བའི་ཕྱིར་ན། རྣལ་འབྱོར་པས་
བརྩོན་པར་བྱས་ན་འདི་ཉིད་རང་གིས་སངས་རྒྱས་ཐོབ་པར་འགྱུར་
རོ༔ ཞེས་གསུངས་སོ། །སྡིག་ པ་ དག་པའི་དཔེ་ནི་མི་གཙང་བའི་
འདམ་རྫབ་ཏུ་ལྟུང་བ་དེ་བཏོན་ནས། རབ་ཏུ་བཀྲུས་ཏེ་དྲི་བཟང་པོ་
བྱུགས་པ་ལྟ་བུ་སྟེ། རྒྱལ་བུ་དགེ་མཐོང་གིས་མི་སུམ་སྟོང་བསད་པ་
དང༌། ཁྱེའུ་བདེ་བྱེད་ཀྱིས་མ་བསད་པ་དང༌། གཅུང་དགའ་བོ་བུད་
མེད་ལ་ལྷག་པར་ཆགས་པ་དང༌། རྒྱལ་བུ་མཐོང་ ལྡན་ གྱིས་ ཕ་
བསད་པ་དང༌། སོར་ཕྲེང་ཅན་གྱིས་མི་དགུ་བརྒྱ་དང་གོ་དགུ་བསད་
པ་རྣམས་ཀྱང༌། བཤགས་ཤིང་རྟེན་གྱི་སྟོབས་ཉམས་སུ་བླངས་པས་
སྡིག་པ་དག་ནས་བྱང་ཆུབ་སེམས་དཔར་གྱུར་ཏེ། དོན་དེ་དག་ལ་
དགོངས་ནས་མདོ་སོ་སོའི་དོན་བཤེས་སྤྲིང་ལས། གང་ཞིག་སྔོན་
127



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཆད་བག་མེད་གྱུར་པ་ལ། །ཕྱིས་ནས་བག་དང་ལྡན་པར་གྱུར་དེ་
ཡང་། །ཟླ་བ་སྤྲིན་བྲལ་བཞིན་དུ་རྣམ་མཛེས་ཏེ། །དགའ་བོ་སོར་
ཕྲེང་མཐོང་ལྡན་བདེ་བྱེད་བཞིན། །ཞེས་གསུངས་སོ། །དེ་བཞིན་དུ་
བཅོམ་ལྡན་འདས་ཀྱི་ཞལ་ནས། མཁས་པས་སྡིག་པ་བྱས་པའི་རྣམ་
སྨིན་འཕྲལ་ལ་འབྱོངས། །མི་མཁས་སྡིག་པ་བྱས་པ་དེ་ཉིད་ཐུར་དུ་
འགྲོ། །ལྕགས་ཀྱི་གོང་བུ་ཆུང་ཡང་ཆུ་ཡི་གཏིང་དུ་འགྲོ། །དེ་ཉིད་
སྣོད་དུ་བྱས་ན་ཆེ་ཡང་ཁ་ལ་འཕྱོ། །ཞེས་གསུངས་སོ། །མཁས་པས་
ཀྱང་སྡིག་ལྟུང་བྱས་ཀྱང་ཨའུ་ཙི་བཤགས་ཆོག་སྙམ་ཞིང་བྱས་ན་ནི་
མ་ཤེས་པས་བྱས་པ་ལས་ཀྱང་ལྕི་བས་འདག་དཀའ་སྟེ། ལུང་ལས།
མཁས་པས་སྡིག་པ་བྱས་པ་རྣམས། །བཀའ་སོགས་བསླུས་པ་ཤིན་
ཏུ་ལྕི། །བླུན་པོས་སྡིག་བྱས་ལྕི་བ་མེད། །རང་བཞིན་བླུན་པ་ཉིད་
ཀྱིས་ སོ། །ཞེས་ གསུངས་སོ། །དེའང་ཆོས་སྒོར་ཞུགས་ནས་ ཉེས་
ལྟུང་གིས་མ་གོས་ན་མཆོག་ཡིན་གྱི། གལ་ཏེ་ཉེས་ལྟུང་ཕྲ་ཞིབ་བྱུང་
བ་བཤགས་པ་བྱ་བ་གལ་ཆེ། དེའང་ཉེས་ལྟུང་ཕྲ་ཞིབ་བྱུང་བ་ཡང་
འདི་ཙམ་མི་སྟོ་སྙམ་དུ་མི་བཞག་འཕྲལ་དུ་སྦྱང་དགོས་ཏེ། ལྟ་བ་
རྣམ་པར་དག་ཀྱང་སྤྱོད་པ་ཕྲ་ཞིབ་ཉམས་པས་ཀླུ་རུ་སྐྱེ་བར་རྒྱ་
12



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མཚོས་ཞུས་པའི་མདོ་ལས་གསུངས་སོ། །དེ་ལྟར་སྡིག་པ་བཤགས་
པའི་ཐབས་ཟབ་མོ་འདི་གེགས་སེལ་གྱི་མཆོག་ཀྱང་ཡིན་ཏེ། ཆོས་
ཉམས་སུ་ལེན་པ་ན་ནད་གདོན་གེགས་གོལ་ས་ཐམས་ཅད་སྡིག་
སྒྲིབ་ལས་འབྱུང་བ་ཡིན་པས། སྒྲིབ་པ་ལེགས་པར་བྱང་ནི་བར་ཆད་
ཅི་ཡང་མེད་པས་སྒྲིབ་སྦྱོང་སྔགས་དང་དམིགས་པ་འདི། ད་ལམ་
ཞག་ཉེར་གཅིག་དང༌། རྗེས་ནས་ཀྱང་རྒྱུན་དུ་མ་ཆགས་པ་གལ་ཆེ།
དཔེར་ན་ཚོས་བྱེད་ན་ཡང་ལུ་བ་མ་བཀྲུས་པར་ཚོས་མི་ཟ་བ་བཞིན་
དུ། སྡིག་སྒྲིབ་གཅིག་ཨེན་ཙམ་མ་བྱང་ན། རྟོག་པ་མི་སྐྱེ་ངོ་སྤྲད་
ཀྱང་མི་འཕྲོད། ཉམས་ཅུང་ཟད་སྐྱེས་པ་ཡང་གེགས་དང་གོལ་སར་
འཆོར་བས་ རེ་ཞིག་ འདི་ རང་བསྒོམ་བཟླས་མཛོད། དེ་ལྟར་རྡོར་
སེམས་བསྒོམ་བཟླས་ཞུས་པ་དང་བསྒོམས་པའི་དགེ་བ་དེ་ཡང་
སེམས་ཅན་ཐམས་ཅད་སངས་རྒྱས་ཐོབ་པའི་ཆེད་དུ་བསྔོ་སྙམ་པ་
གྱིས་ལ་རྗེས་ཟློས་མཛོད། དགེ་བ་མ་རྒན་འགྲོ་དྲུག་ཀུན་ལ་བསྔོ༔
གསུམ། དེས་ཁྱད་པར་གྱི་སྔོན་འགྲོ་གསུམ་པ་རྡོ་རྗེ་སེམས་དཔའི་
བསྒོམ་བཟླས་ཀྱི་ཁྲིད་དེ་ཆོས་ཐུན་བརྒྱད་པའོ། །
༈ དེ་ནས་ཁྱད་པར་གྱི་སྔོན་འགྲོ་བཞི་པ་བླ་མའི་རྣལ་འབྱོར་ནི།།
129



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཨོ་ རྒྱན་ རིན་ པོ་ ཆེའི་ ཞལ་ ནས། ཐོག་མར་ བླ་མ་ ལ་ གསོལ་ བ་
འདེབས་ པ་ གཅེས་ཏེ༔ དེའང་ སངས་རྒྱས་ ཀྱི་ རྒྱུ་ རང་ལ་ཡེ་ནས་
གནས་ ཀྱང༔ དེའི་ དོན་ སྟོན་ པ་ བླ་ མ་ ཡིན་ པས༔ བླ་ མ་ ནི་ དུས་
གསུམ་གྱི་སངས་རྒྱས་ལས་ཀྱང་ལྷག་ཅིང་གཉན་པར་ རྒྱུད་ལུང་
མཐའ་དག་ནས་གསུངས་པས༔ ཞེས་གསུངས་པའི་དོན། སྒྱུ་འཕྲུལ་
སངས་རྒྱས་པའི་རྒྱུད་ལས། ཡོན་ཏན་རིན་ཆེན་གཏེར་ཆེན་པོ། །
ཐམས་ ཅད་ མ་ ལུས་ སྟོན་ བྱེད་ ཅིང༌། །ཉོན་མོངས་ མ་ ལུས་རྩད་
གཅོད་པ། །བླ་མེད་འབྲས་བུ་ཐོབ་པར་བྱེད། །ཡུལ་ལ་དབང་བའི་
རྒྱལ་པོ་ལས། །ཤིན་ཏུ་ལྷག་པའི་བཀུར་སྟི་བྱ། །དྲིན་ཆགས་ལུས་
བསྐྱེད་ཕ་མ་བས། ཤིན་ཏུ་བརྩེ་གདུང་ཆེ་བར་བྱ། །ཞེས་དང༌། ཨ་
ནུ་ཡོ་གའི་མདོ་དགོངས་འདུས་ལས། དེ་ནས་སངས་རྒྱས་སྟོང་ཕྲག་
ལ། །བསྐལ་པ་དུ་མར་མཆོད་པ་བས། །བླ་མའི་བ་སྤུ་ཁུང་རེ་ལ། །
ཙནྡན་ཐིག་པ་གཅིག་བྱུགས་པ། །སྟོང་ཕྲག་ཆར་ཡང་ཡོད་པ་མིན། །
ཞེས་དང༌། དམ་ ཚིག་ བཀོད་པ་ ལས། མཚན་དང་དཔེ་བྱད་ལྡན་
པའི་ལྷ། །བསྐལ་ པ་ འབུམ་ དུ་ བསྒོམ་ པ་ བས། །བླ་མ་དྲན་པས་
འབུམ་ ཆར་ མིན། །བསྙེན་སྒྲུབ་ བཟླས་ པ་ ས་ ཡ་ བས། །བླ་མའི་
130



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གསོལ་འདེབས་ལན་གཅིག་དགའ། །ཞེས་དང༌། རྫོགས་པའི་རིམ་
པ་བསྐལ་པའི་བར་དུ་ནི། །འདུ་འཛི་རྣམ་གཡེང་སྤངས་སྟེ་བསྒོམས་
པ་བས། །བླ་མ་རང་སེམས་དཀྱིལ་དུ་ཤར་བ་ཙམ། །འབུམ་ཕྲག་ཉི་
ཤུའི་ཆར་ཡང་མི་ཕོད་དོ། །ཞེས་དང༌། བ་ཚ་ཅན་གྱི་ཆུ་ཀླུང་གི་མདོ་
ལས། ལྔ་བརྒྱ་ཐ་མར་གྱུར་པ་ན། །ང་ནི་སློབ་དཔོན་གཟུགས་སུ་
འོང༌། །ང་ཡིན་བསམ་པ་ཡིད་བྱོས་ལ། །དེ་ཚེ་དེ་ལ་གུས་པ་སྐྱེད། །
ཅེས་དང༌། ཨ་ཏི་བཀོད་པར། དྲིན་དང་ལྡན་པའི་བླ་མ་དེ། །སྙིང་
གི་དཀྱིལ་དང་སྤྱི་བོའི་གཙུག །ཡན་ལག་མཐིལ་དུ་གང་བསྒོམ་པ། །
སངས་རྒྱས་སྟོང་གི་ཡོན་ཏན་དེ། །གང་ཟག་དེ་ཡིས་འཛིན་པར་
འགྱུར། །ཞེས་དང༌། རྡོ་རྗེ་རོ་ལངས་ཀྱི་རྒྱུད་ལས། གང་གིས་བླ་མ་
རྡོ་རྗེ་འཆང༌། །བཟའ་བཏུང་ཕུད་ཀྱིས་རྟག་ཏུ་མཆོད། །འདིར་ཡང་
བཟའ་བཏུང་འཕེལ་བ་དང༌། །འཁོར་ལོས་སྒྱུར་རྒྱལ་འཐོབ་པར་
འགྱུར། །ཞེས་དང༌། རྡོ་ རྗེ་མེ་ལྕེའི་རྒྱུད་ལས། བླ་མ་ཉིད་དང་བླ་
མའི་ འཁོར། །ཉེ་ འཁོར་ གཡོག་ དང་ བཅས་ པ་ ལ། །གསེར་ ལ་
སོགས་ པའི་ ཡོན་ཕུལ་ན། །སངས་ རྒྱས་ ཞིང་ ཁམས་ བརྗོད་མེད་
པའི། །གཙོ་འཁོར་སྟོང་ཕྲག་གྲངས་མེད་ལ། །བསྙེན་བཀུར་མཆོད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པ་གྲངས་མེད་པས། །བསོད་ནམས་འདིར་ནི་ཆར་མི་ཕོད། །ཅེས་
དང༌། བཀོད་པ་ཆེན་པོའི་རྒྱུད་ལས། གལ་ཏེ་དེ་ལྟར་མ་འབྱོར་ན། །
ཡིད་ ལས་བྱུང་བའི་མཆོད་ པའི་ཚོགས། །རང་གི་ལོ་གྲངས་ཙམ་
འབུལ་ན། །འདིས་ ཀྱང་ བསོད་ནམས་ སྔར་ དང༌ མཚུངས། །ཞེས་
དང༌། གསང་འདུས་འབུམ་གྱི་རྒྱུད་ལས་། །བླ་མ་ལ་གུས་སློབ་མ་
ཡིས། སྒྲ་རིང་བ་དང་ གསལ་ བ་དང༌། །སྐད་གསང་མཐོན་པོས་
གསོལ་ འདེབས་ན། །དེ་ ལ་ བདག་ གིས་ དངོས་ གྲུབ་ སྟེར། །ཞེས་
གསུངས་སོ། །འོ་ན་བླ་མ་ཇི་ལྟར་བསྟེན་པར་བྱ་ཞེ་ན། མཚན་ཉིད་
ལྡན་པའི་བླ་མ་དེའང་ཕྱི་རོལ་གྱི་སྤྱོད་ལམ་ཐུགས་རྒྱུད་དམ། བཀའ་
བཀྱོན་དང་མཛད་སྤྱོད་ཇི་ལྟར་མཛད་ཀྱང༌། ནང་གི་ཐུགས་དགོངས་
མི་རྟོགས་པས་དེ་ལ་མ་དད་པའམ། ལོག་ལྟ་སྐྱེར་མི་རུང་ཞིང༌། ཅི་
མཛད་བརྡ་དང་ཆོས་སྐུར་གོ་བར་བྱ་ཞིང༌། སྤྱིར་ཡང་གང་ཟག་གི་
ཚོད་བཟུང་བར་དཀའ་ཞིང༌། ཁྱད་པར་སྦས་པའི་རྣལ་འབྱོར་པའི་
ནང་གི་དགོངས་པ་མི་རྟོགས་ཅིང་ཕྱིའི་མཛད་སྤྱོད་མི་ངེས་ལ། རང་
ཐ་མལ་བའི་ཤེས་རྒྱུད་མ་དག་པའི་སྣང་བ་ཡིན་པས། དཔེར་ན་
མཁྲིས་ནད་ཅན་གྱི་མིག་ཏུ་དུང་སེར་པོར་མཐོང་བ་དང་མཚུངས་
132



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སོ། །གལ་ཏེ་རྩ་བའི་བླ་མར་མ་དད་ནི། དངོས་གྲུབ་ཀྱི་སྒོ་འགགས་
ཏེ། ལས་ཀྱིས་དམྱལ་བར་ལྟུང་ཞིང་ཤེས་བྱ་ཀུན་ལ་མ་རྨོངས་ཀྱང་
ཕན་པར་མི་འགྱུར་ཏེ། གསང་འདུས་ལས། རྩ་བའི་བླ་མ་འདྲེན་
པའི་གཙོ། །འདི་ལ་མ་དད་ལོག་ལྟ་བ། །ཤེས་བྱ་ཀུན་ལ་མ་རྨོངས་
ཀྱང༌ ། །ཐར་ པའི་ ལམ་ འགག་ དོན་ དང༌ འགལ། །ཞེས་ པས་ བླ་
མ་བསྟེན་ཚུལ་དེ་ ལྟར་ བྱའོ། །ཞེས་གསུངས་སོ། །དེ་ལྟར་ གསང་
སྔགས་ཀྱི་རྩ་བ་བླ་མ་ཡིན་པས་དད་གུས་རྩེ་གཅིག་པ་གལ་ཆེ་ཞིང་།
ཐུན་བཞིའམ་རྒྱུན་དུ་བླ་མའི་རྣལ་འབྱོར་བསྒོམ་པས་ཉམས་རྟོགས་
པ་རང་བཞིན་ཤུགས་ལ་འཆར་བ་ནི། གྲུབ་ཐོབ་རིག་འཛིན་ཐམས་
ཅད་ཀྱི་ཉམས་མྱོང་། མཁའ་འགྲོའི་གསང་ཚིག་རྒྱུད་སྡེ་ཐམས་ཅད་
ཀྱི་དགོངས་པ་ཡིན་པས་བླ་མའི་རྣལ་འབྱོར་ཐུགས་དམ་གྱི་མཐིལ་
པོ་བྱ་དགོས། དེ་ཡང་སྙིགས་མའི་དུས་བླ་མ་སྐྱོན་མེད་ཡོན་ཏན་ཚང་
བ་རྙེད་དཀའ་བས། སྐྱོན་ཡོན་གཉིས་ལྡན་གྱི་བླ་མ་དངོས་སུ་བསྒོམ་
ནས་གསོལ་བ་བཏབ་ན། རྐོས་ཕོར་ལ་གང་ཡོད་སཙྪ་ལ་དོད་པ་
ལྟར། བླ་མའི་སྐྱོན་དང་ཡོན་ཏན་གཉིས་ཀ་རང་ལ་འཇུག་པས་མི་
རུང་ལ། ངོ་བོ་བླ་མ་ལ་རྣམ་པ་སངས་རྒྱས་ཀྱི་སྐུར་བསྒོམ་ན་ཡོན་
133



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཏན་ཐམས་ཅད་འཇུག་ཅིང་སྐྱོན་མི་འཇུག་པའི་གདམས་ངག་ཡིན་
ལ། དེའང་བླ་མ་སྒོམ་ལུགས་མང་ནའང་། བྱིན་རླབས་དང་དངོས་
གྲུབ་ཐམས་ཅད་མྱུར་དུ་ཐོབ་འདོད་ན་ཨོ་རྒྱན་རིན་པོ་ཆེ་བསྒོམ་པ་
ཟབ་སྟེ། གུ་རུ་རིན་པོ་ཆེ་ཉིད་ཀྱི་ཞལ་ནས། ཁྱད་པར་བྱིན་རླབས་
དངོས་གྲུབ་མྱུར་ འདོད་ན། རྡོ་ རྗེ་ དྲག་ རྩལ་ པདྨ་ ང་ ཉིད་ སྒོམས༔
དུས་གསུམ་སངས་རྒྱས་ཡོན་ཏན་བདག་ལ་རྫོགས༔ རྒྱལ་བ་ཞི་ཁྲོ་
གསང་ སྔགས་ ཕྱི་ནང་ དང༔ དཔའ་བོ་མཁའ་ འགྲོའི་ བྱིན་རླབས་
དངོས་གྲུབ་རྣམས༔ ནོར་བུ་རིན་ཆེན་ཡོན་ཏན་ཀུན་ལྡན་ལྟར༔ དེ་
དག་ཐམས་ཅད་མ་ལུས་བདག་ལ་རྫོགས༔ ང་ཉིད་བསྒོམ་དང་དྲན་
པ་ཙམ་གྱིས་ཀྱང༔ རྒྱལ་བ་སྲས་བཅས་ཐུགས་རྗེས་དེ་ལ་གཟིགས༔
གསང་ སྔགས་ ཕྱི་ནང་ལྷ་ཚོགས་ཐམས་ཅད་ ཀྱིས༔ དབང་བསྐུར་
བྱིན་རླབས་དངོས་གྲུབ་སྟེར་བར་བྱེད༔ མ་མོ་མཁའ་འགྲོ་ཐམས་
ཅད་སྤྲིན་ལྟར་འདུ༔ བཀའ་སྲུང་ཆོས་སྐྱོང་ཐམས་ཅད་བྲན་ལྟར་ཉན༔
སྣང་སྲིད་ལྷ་འདྲེ་ཐམས་ཅད་བཀའ་བཞིན་བསྒྲུབ༔ ཡོན་ཏན་ཐམས་
ཅད་ ང་ ཉིད་ བསྒོམ་ པས་ འབྱུང༔ དངོས་གྲུབ་ ཐམས་ ཅད་ ང་ཉིད་
བསྐྱེད་ པས་ འགྲུབ༔ ཕྲིན་ ལས་ ཐམས་ ཅད་ ང་ ཉིད་ བསྒོམ་ པས་
134



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
འགྲུབ༔ ཅེས་གསུངས་སོ། །དེ་ཡང་བླ་མ་ཐོད་བརྩེགས་སུ་བསྒོམ་
པ་དང༌། ཁྲོམ་ཚོགས་སུ་སྒོམ་ལུགས་ཡོད་ཀྱང་། འདིར་ནི་དམིགས་
པ་ཟིན་སླ་ཕྱིར་ཀུན་འདུས་སུ་སྒོམ་སྟེ། ཐུགས་རྗེ་ཆེན་པོས་དངོས་
སུ་གསུང་པའི་རྩ་ཚིག་གི་རང་འགྲེལ་ལས། རང་གི་སྤྱི་བོར་ཨོ་རྒྱན་
གུ་ རུ་ པདྨ་ འབྱུང་ གནས་ ལཿ སངས་ རྒྱས་ དང་ བྱང་ཆུབ་ སེམས་
དཔའ་ ཐམས་ཅད་འདུས་པའི་ངོ་བོར་བསམ༔ དེའི་ཆ་ལུགས་ནི་
པདྨ་འབྱུང་གནས་ཡིན་པ་ལ་ངོ་བོ་རང་གི་རྩ་བའི་བླ་མ་དེ་ལ་རང་
གིས་གསོལ་ བ་རྩེ་གཅིག་ཏུ་བཏབ༔ ཅེས་གསུངས་ པའི་ དོན་ཏེ།
རང་ཉིད་ཐ་མལ་བར་གནས་པའི་སྤྱི་བོའི་གཙུག་ཁྲུ་གང་ཙམ་གྱི་
ནམ་མཁར། པདྨ་དཀར་དམར་མཐིང་གསུམ་འདབ་མ་སྟོང་ལྡན་
སུམ་བརྩེགས་ཀྱི་སྟེང་དུ་ཉི་མ་དང་ཟླ་བའི་གདན་ལ། རང་གི་རྩ་
བའི་བླ་མ་དང་དབྱེར་མེད་པའི་ཨོ་རྒྱན་ཆེན་པོ་པདྨ་འབྱུང་གནས།
སྐུ་མདོག་དཀར་ལ་དམར་བའི་མདངས་ཆགས་པ་ཞལ་འཛུམ་ཞིང་
སྤྱན་ཞི་མ་ཁྲོ། མཚན་བཟང་པོ་སུམ་ཅུ་རྩ་གཉིས་དང༌། དཔེ་བྱད་
བཟང་པོ་བརྒྱད་ཅུས་བརྒྱན་པ། དབུ་སྐྲ་སིལ་མས་སྐུ་རྒྱབ་ནོན་ཅིང༌།
དབུ་གཙུག་ཏོར་གྱི་སྟེང་དུ་པད་ཞྭ་པདྨ་མཐོང་གྲོལ་གསོལ་བ། ཟ་
135



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག །
འོག་གི་ཕོད་ཀ་སྟག་གི་གོང་ལག་ཅན་གྱི་སྟེང་ན་ཆོས་གོས་རྣམ་
གསུམ་བཀླུབས་པ། རིན་པོ་ ཆེའི་སྙན་ཆ་ དང་ མགུལ་རྒྱན་ ཕྱག་
གདུབ་ཞབས་གདུབ་གསོལ་བ། ཕྱག་གཡས་གསེར་གྱི་རྡོ་རྗེ་རྩེ་
ལྔ་པ་ཐུགས་ཀར་འཛིན་ཅིང་། གཡོན་ཡེ་ཤེས་ཀྱི་ཀ་པཱ་ལ་བདུད་
རྩིས་བཀང་བའི་སྟེང་དུ་འཆི་མེད་ཚེའི་བུམ་པ་བསྣམས་པ། གྲུ་མོ་
གཡོན་ན་ཡུམ་རྡོ་རྗེ་ཕག་མོ་ཁ་ཊཾ་གི་ཚུལ་དུ་སྐུ་ལ་བརྟེན་པ། ཞབས་
རྡོ་རྗེའི་སྐྱིལ་ཀྲུང་གིས་ལྷམ་མེ་ལྷན་ནེ་ལྷང་ངེར་བཞུགས་པ། འོད་
ཟེར་ཉི་མ་འབུམ་ལས་ལྷག་ཅིང་སྲིད་གསུམ་ཟིལ་གྱིས་གནོན་པ།
དེའི་སྐུ་མི་ཟད་རྒྱན་གྱི་འཁོར་ལོ་ནི་དགེ་འདུན་དཀོན་མཆོག །
གསུང་མི་ཟད་རྒྱན་གྱི་འཁོར་ལོ་ནི་ཆོས་དཀོན་མཆོག །ཐུགས་མི་
ཟད་རྒྱན་གྱི་འཁོར་ལོ་ནི་སངས་རྒྱས་དཀོན་མཆོག །ཡོན་ཏན་དང་
དངོས་གྲུབ་མི་ཟད་རྒྱན་གྱི་འཁོར་ལོ་ནི་ཡི་དམ། ཕྲིན་ལས་དང་
ནུས་མཐུ་མི་ཟད་རྒྱན་གྱི་འཁོར་ལོ་ནི་མཁའ་འགྲོ་དང་ཆོས་སྐྱོང་སྟེ།
ཐམས་ཅད་ཀུན་འདུས་ཡིན་པ་ལ་ཡིན་པར་ཤེས་པར་བྱས་ལ། དེའི་
དཔྲལ་བར་ཨོཾ་དཀར་པོ། མགྲིན་པར་ཨཱདམར་པོ། ཐུགས་ཀར་ཧཱུྃ་
མཐིང་ཀ །ལྟེ་བར་ཧྲིལྗང་གུ། ཕྱག་ཞབས་བཞི་ལ་ཧ་རི་ནི་ས་ར་ཙ་
136



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཧཱི་ཡ་བཞིས་མཚན་པར་སྒོམས། འདི་རྫོགས་རིམ་གྱི་སྐབས་ཡིན་
པས་དམ་ཡེ་དབྱེར་མེད་བསྒོམ་ནས་སྤྱན་འདྲེན་མེད་ཀྱང་ཆོག་མོད།
སྤྱན་འདྲེན་བྱས་ན་ལས་དང་པོ་པ་རྣམས་ཡིད་ཚིམ་པར་འགྱུར་བས།
ཨོ་རྒྱན་རིན་པོ་ཆེའི་གནས་ལྔ་ནས་འོད་ཟེར་ཁ་དོག་སྣ་ཚོགས་
ཕྱོགས་བཅུར་འཕྲོས་པས་ཕྱོགས་བཅུའི་རྒྱལ་བ་སྲས་བཅས་ཡི་དམ་
མཁའ་འགྲོ་ཆོས་སྐྱོང་ཐམས་ཅད་ཁ་བ་བུ་ཡུག་ལྟར་སྤྱན་དྲངས་ཏེ།
བྱང་ཆུབ་སེམས་དཔའ་དང་དགེ་འདུན་བླ་མ་ཐམས་ཅད་དཔྲལ་
བར་ ཐིམ། སྔགས་ཕྲེང་དང་གླེགས་བམ་ ཐམས་ཅད་མགྲིན་པར་
ཐིམ། སངས་ རྒྱས་ ཐམས་ ཅད་ ཐུགས་ ཀར་ ཐིམ། ཡི་ དམ་ ཐམས་
ཅད་ལྟེ་བར་ ཐིམ། མཁའ་འགྲོ་ཆོས་སྐྱོང་ཐམས་ཅད་གསང་བར་
ཐིམ་པར་བསྒོམ་མོ། །དེ་ཡང་ཨོ་རྒྱན་ཉིད་ཀྱི་ཞལ་ནས༔ མོས་གུས་
ཀྱི་ཁྱེར་སོ་ནི༔ ང་ཡི་བླ་མ་དུས་གསུམ་གྱི་སངས་རྒྱས། ཕྱོགས་དུས་
རྒྱལ་བ་ཐམས་ཅད་ཀྱི་ངོ་བོ༔ རིགས་འདུས་དཀྱིལ་འཁོར་ཐམས་
ཅད་ཀྱི་བདག་ཉིད༔ སངས་རྒྱས་ཐམས་ཅད་ཀྱི་སྤྱི་གཟུགས འགྲོ་
བ་ཐམས་ཅད་ཀྱི་སྐྱབས་མགོན༔ ངའི་ཚེ་འདི་དང་ཕྱི་མ་བར་དོ་
གསུམ༔ མཐོར་བཏང་དམར་བཏང༔ ཅི་ཤེས་མི་ཤེས་ཁ་ཙམ་མེད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པས༔ བླ་མ་མཁྱེན་སྙམ་དུ་ བཅོས་མ་མ་ཡིན་པ་བྱེད་པ་གལ་ཆེ༔
ཞེས་གསུངས་པ་ལྟར་མོས་གུས་རྩེ་གཅིག་པས་གསོལ་བ་འདེབས་
པ་ནི། ཨོཾ་ ཨཱཧཱུྃ། ཆོས་ དབྱིངས་རྣམ་ པར་ དག་ པའི་ ཕོ་བྲང་ན། །
ཀུན་བཟང་ཡབ་ཡུམ་ལ་གསོལ་བ་འདེབས། །ཚེ་གཅིག་རྫོགས་
སངས་རྒྱས་པར་བྱིན་གྱིས་རློབས། །ཨོཾ་ཨཱ༔ཧཱུྃ། འོག་མིན་ལྷུན་གྲུབ་
དམ་པའི་ཕོ་བྲང་ན། །རྡོ་རྗེ་འཆང་ཆེན་ལ་གསོལ་བ་འདེབས། །
སྣང་ སེམས་ འཛིན་ པ་ སྟོང་ པར་ བྱིན་ གྱིས་ རློབས། །ཨོཾ་ ཨཱཧཱུྃ།
གསལ་དག་རབ་འབྱམས་རྒྱལ་བའི་ཞིང་ཁམས་ན། །རྡོ་རྗེ་སེམས་
དཔའ་ ལ་ གསོལ་ བ་འདེབས། །ཉོན་མོངས་དྲི་ མ་ དག་ པར་ བྱིན་
གྱིས་རློབས། །ཨོཾ་ ཨཱཧཱུྃ། པོ་ཊ་ ལ་ ཡི་ གནས་ མཆོག་ དམ་ པ་ན། །
ཐུགས་རྗེ་ཆེན་པོ་ལ་གསོལ་བ་འདེབས། །སྟོང་ཉིད་སྙིང་རྗེ་འབྱོང་
བར་བྱིན་གྱིས་རློབས། །ཨོཾ་ཨཱཿཧཱུྃ། མཐའ་བྲལ་བློ་ལས་འདས་པའི་
ཕོ་བྲང་དུ། །དགའ་ རབ་ རྡོ་ རྗེ་ ལ་ གསོལ་ བ་ འདེབས། །ཆོས་ སྐུ་
མངོན་སུམ་རྟོགས་པར་བྱིན་གྱིས་རློབས། །ཨོཾ་ཨཱཿཧཱུྃ། དུར་ཁྲོད་སོ་
ས་གླིང་གི་གནས་མཆོག་ཏུ། །ཤྲཱི་སིང་ཧ་ལ་གསོལ་བ་འདེབས། །
འཇའ་ ལུས་ འོད་ སྐུར་ གྲོལ་ བར་ བྱིན་ གྱིས་རློབས། །ཨོཾ་ ཨཱཧཱུྃ།
138



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཟངས་མདོག་དཔལ་གྱི་རི་བོའི་གཞལ་ཡས་ན། །པད་འབྱུང་ཡབ་
ཡུམ་ལ་གསོལ་བ་འདེབས། །རང་གཞན་དོན་གཉིས་འགྲུབ་པར་
བྱིན་གྱིས་རློབས། །ཨོཾ་ ཨཱཧཱུྃ། སྤྱི་གཙུག་ཉི་ཟླ་པདྨའི་གདན་སྟེང་
ན། །རྩ་བའི་བླ་མ་ལ་གསོལ་བ་འདེབས། །སྣང་བཞི་མཐའ་རུ་ཕྱིན་
པར་བྱིན་གྱིས་རློབས། །ཨོཾ་ཨཱཧཱུཾ། ཐེག་པ་རིམ་དགུའི་ཡང་རྩེ་དམ་
པ་ན། །རྫོགས་པ་ཆེན་པོ་ལ་གསོལ་བ་འདེབས། །ཟག་མེད་འཇའ་
ལུས་འགྲུབ་པར་བྱིན་གྱིས་རློབས། །ཨོཾ་ཨཱཧཱུཾ། རང་ལུས་རྩ་ཁམས་
དག་ པའི་ གཞལ་ ཡས་ ན། །ཡི་ དམ་ མཁའ་ འགྲོ་ ལ་ གསོལ་ བ་
འདེབས། །ཕུང་ པོ་ ལྷག་ མེད་ འགྲུབ་ པར་ བྱིན་ གྱིས་རློབས། །ཨོཾ་
ཨཱཧཱུྃ། ཧེ་ཆེན་དྷ་ནའི་དུར་ཁྲོད་ཆེན་པོ་ན། །ཤན་པ་དམར་ནག་ལ་
གསོལ་ བ་འདེབས། །རྫོགས་ཆེན་ བསྟན་ པ་ དར་ བར་ བྱིན་གྱིས་
རློབས། །ཨོཾ་ཨཱཧཱུཾ། རྟོག་ཚོགས་སྣང་བ་དག་པའི་ཞིང་ཁམས་ན། །
དམ་ཅན་རྒྱ་མཚོ་ལ་གསོལ་བ་འདེབས། །འགལ་རྐྱེན་བར་ཆད་ཞི་
བར་བྱིན་གྱིས་རློབས། །ཨོཾ་ཨཱཧཱུྃ། འཁོར་བའི་ཕྲེང་ཐག་ཆོད་པར་
བྱིན་ གྱིས་རློབས། །དབེན་ གནས་ རི་ ཁྲོད་ འགྲིམ་ པར་ བྱིན་གྱིས་
རློབས། །ཟས་གོས་ཞེན་པ་བྲལ་བར་བྱིན་གྱིས་རློབས། །ཨོཾ་ཨཱ༔ཧཱུྃ།
139



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཆོས་ལ་སྙིང་རུས་ནུས་པར་བྱིན་གྱིས་རློབས། །ཉམས་སྣང་གསལ་
འགྲིབ་མེད་པར་བྱིན་གྱིས་རློབས། །ཕྲ་བ་གཏིང་སློང་ནུས་པར་བྱིན་
གྱིས་རློབས། །ཨོཾ་ ཨཱཧཱུྃ། སེམས་ ཉིད་ རང་ ཞལ་ མཐོང་ བར་ བྱིན་
གྱིས་རློབས། །རྣམ་རྟོག་དྲི་མ་བྲལ་བར་བྱིན་གྱིས་རློབས། །དྲི་མེད་
ཀ་ དག་རྟོགས་ པར་ བྱིན་ གྱིས་རློབས། །ཨོཾ་ ཨཱཧཱུྃ། བདག་ གཞན་
གཉིས་ འཛིན་ཆོད་ པར་ བྱིན་གྱིས་རློབས། །སྣང་སྲིད་ཆོས་ སྐུར་
རྟོགས་པར་བྱིན་གྱིས་རློབས། །རྟེན་འབྲེལ་ཐབས་ལ་མཁས་པར་
བྱིན་གྱིས་རློབས། །ཨོཾ་ཨཱཧཱུཾ། གཉིས་སྣང་རྩད་ནས་ཆོད་པར་བྱིན་
གྱིས་རློབས། །མཁྱེན་གཉིས་ཡེ་ཤེས་རྒྱས་པར་བྱིན་གྱིས་རློབས། །
ཚེ་གཅིག་སངས་རྒྱས་ཐོབ་པར་བྱིན་གྱིས་རློབས། །ཨོཾ་ཨཱཧཱུཾ། ཆོས་
ཉིད་མངོན་སུམ་རྟོགས་པར་བྱིན་གྱིས་རློབས། །ཉམས་སྣང་གོང་དུ་
འཕེལ་བར་བྱིན་ གྱིས་རློབས། །རིག་པ་ཚད་ལ་ཕེབས་པར་བྱིན་
གྱིས་རློབས། །ཨོཾ་ཨཱཧཱུཾ། ཆོས་ཉིད་ཟད་སར་འཁྱོལ་བར་བྱིན་གྱིས་
རློབས། །གདེང་ཆེན་བཞི་དང་ ལྡན་ པར་བྱིན་གྱིས་རློབས། །ཀུན་
བཟང་དགོངས་པ་རྟོགས་པར་བྱིན་གྱིས་རློབས། །ཞེས་སྙིང་ཁུང་
རུས་པའི་གཏིང་ནས་ཡིད་ཁྱེད་ཤེས་ཀྱི་དད་པ་བརྟན་པོས་གསོལ་
140



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བ་བཏབ་ན་བྱིན་རླབས་འཇུག་ངེས་སོ། །གནམ་ཆོས་རྫོགས་ཆེན་
སངས་རྒྱས་ལག་འཆང་གི་བརྒྱུད་རིམ་འདི་འབྲིང་པོའི་ལུགས་སུ་
ཡིན། རྒྱས་པར་གནམ་ཆོས་རྫོགས་ཆེན་གསོལ་འདེབས་ནང་ལྟར་
རོ། །བསྡུ་ན་བླ་མ་ཀུན་འདུས་སུ་ཤེས་པས་རྒྱང་འབོད་ཚན་བདུན་
སྙན་རྒྱུད་ལྟར་རོ། །བླ་མའི་རྣལ་འབྱོར་སྐབས་ནི་བླ་མ་ཀུན་འདུས་
སུ་ གསོལ་ བ་ བཏབ་ན་ ཟབ་ གསུངས་ པ་ ནི། འདི་ ལྟ་ སྟེ། བླ་ མ་
མཁྱེན་ནོ། །བླ་མ་མཁྱེན་ནོ། །དྲིན་ཆེན་རྩ་བའི་བླ་མ་མཁྱེན་ནོ། །
བླ་མ་མཁྱེན་ནོ། །བླ་མ་མཁྱེན་ནོ། །དྲིན་ཆེན་རྩ་བའི་བླ་མ་མཁྱེན་
ནོ། །བླ་མ་མཁྱེན་ནོ། །བླ་མ་མཁྱེན་ནོ། །དྲིན་ཆེན་རྩ་བའི་བླ་མ་
མཁྱེན་ནོ། །བླ་མ་མཁྱེན་ནོ། །བླ་མ་མཁྱེན་ནོ། །དྲིན་ཆེན་རྩ་བའི་
བླ་ མ་ མཁྱེན་ནོ། །འེ་ བླ་མ་མཁྱེན་ནོ། །འེ་བླ་མ་མཁྱེན་ནོ། །འེ་
དཔལ་ ལྡན་ རྩ་ བའི་ བླ་མ་མཁྱེན་ནོ། །བླ་མ་མཁྱེན་ནོ། །བླ་མ་
མཁྱེན་ནོ། །ཡེ་ཡེ་དྲིན་ཆེན་རྩ་བའི་བླ་མ་མཁྱེན་ནོ། །བླ་མ་རང་
མཁྱེན་ནོ། །བླ་མ་ རང་མཁྱེན་ནོ། །དྲིན་ཆེན་རྩ་བའི་བླ་མ་མཁྱེན་
ནོ། །ཞེས་པའི་ཚིག་བདུན་པོ་འདི་ལ། ཐུང་འདེབས་དང༌། འབྲིང་
འདེབས་ དང༌ ། རིང་འདེབས་དང༌། ཤིན་ཏུ་ རིང་ འདེབས་ དང༌།
141



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གདུང་འདེབས་དང༌། འབོད་འདེབས་དང༌། སྨྲེ་སྔགས་འདེབས་ཏེ་
གདུང་ བའི་ དབྱངས་ སྣ་ བདུན་ གྱིས་ རྒྱང་ འབོད་ བྱའོ། །དེ་ ལྟར་
གསོལ་འདེབས་མི་ཤེས་སམ་མ་ལྕོགས་ན། བཛྲ་གུ་རུ་ཉིད་གསོལ་
འདེབས་ཚུལ་དུ་བཟླས་པས་ཆོག་སྟེ། ཡིག་འབྲུ་བཅུ་གཅིག་སྔགས་
ཀྱི་ཕྲེང་བ་འདི། ཕྱི་ལྟར་གསོལ་བ་འདེབས་པའི་སྙིང་པོ་ཡིན། ཞེས་
དང༌། བསྙེན་དུས་བླ་མ་སྤྱི་བོར་སྒོམ༔ གསོལ་ འདེབས་ཚུལ་དུ་
འཛབ་ འདི་བཟླ༔ ཨོཾ་ ཨཱཧཱུྃ། བཛྲ་ གུ་ རུ་ པདྨ་ སིདྡྷི་ཧཱུྃ༔ ཞེས་ དང༌།
ཅིས་ཀྱང་དགོས་མེད་བླ་མའི་རྣལ་འབྱོར་བསྒོམ༔ སྙིང་པོ་གུ་རུ་པདྨ་
སིདྡྷི་བགྲོང༔ གུ་རུ་དམྱལ་བའི་གུ་རུ་རྣམ་པར་གནོན༔ སྐུ་མདོག་
དམར་ནག་རྡོ་རྗེ་སྡིག་པ་བསྣམས༔ དམྱལ་བ་ཚ་གྲང་སྡུག་བསྔལ་
སྐྱོབ་པར་བྱེད༔ པད་ནི་ཡི་དྭགས་གུ་རུ་རྣམ་སྣང་བྱེད༔ སྐུ་མདོག་
སྨུག་ནག་རྡོ་རྗེ་ལྕགས་ཕུར་བསྣམས༔ ཡི་དྭགས་བཀྲེས་སྐོམ་སྡུག་
བསྔལ་སྐྱོབ་པར་བྱེད༔ མ་ནི་བྱོལ་སོང་གུ་རུ་སེང་རབ་བརྟེན༔ སྐུ་
མདོག་མཐིང་ནག་ཅང་ཏེའུ་དྲིལ་བུ་བསྣམས༔ བྱོལ་སོང་ བཀོལ་
སྤྱད་སྡུག་བསྔལ་སྐྱོབ་པར་བྱེད༔ སིད་ནི་མི་ཡི་གུ་རུ་པདྨ་འབྱུང༔
སྐུ་མདོག་དཀར་དམར་ཀཱ་ལི་རྡོ་རྗེ་བསྣམས༔ མི་རྣམས་སྐྱེ་རྒས་ན་
142



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འཆི་སྐྱོབ་པར་བྱེད༔ དྷི་ནི་ལྷ་མིན་གུ་རུ་རྣམ་པར་རྒྱལ༔ སྐུ་མདོག་
དུད་ཁ་ཁ་ཊཾ་ཀཱ་ལི་བསྣམས༔ ལྷ་མིན་འཐབ་རྩོད་སྡུག་བསྔལ་སྐྱོབ་
པར་བྱེད༔ ཧཱུྃ་ནི་ལྷ་ཡི་གུ་རུ་སྲིད་ཐུབ་འཛིན༔ སྐུ་མདོག་དཀར་སེར་
རྡོར་དྲིལ་ ཕྱག་ན་བསྣམས༔ ལྷ་རྣམས་ལྟུང་བའི་སྡུག་བསྔལ་སྦྱོང་
བར་བྱེད༔ རིགས་དྲུག་སྡུག་བསྔལ་གུ་རུ་དྲུག་གིས་སྐྱོབ༔ འགྲུབ་
ཐག་ཉེ་ཞིང་བྱིན་རླབས་མྱུར་བ་ཡིན༔ ཞེས་དང༌། ཨོཾ་ཨཱ༔ཧཱུྃ་བཛྲ་གུ་
རུ་པདྨ་སིདྡྷི་ཧཱུྃ༔ མི་ཚིག་གིས་བར་མ་ཆོད་པར་བཟླས་པས་རིག་
འཛིན་གྱི་ ལྷ་ ཚོགས་རྣམས་ ཀྱིས་རང་དབང་མེད་པར་ བྱིན་ གྱིས་
བརླབ་པར་འགྱུར་རོ༔ ཅིའི་ཕྱིར་ན་བདག་ཉིད་པདྨའི་ཐུགས་རྒྱུད་
གྱི་བྱིན་རླབས་ཐམས་ཅད་ཡིག་འབྲུ་འདི་རྣམས་ལ་བསྟིམ་ནས་ཡོད་
པའི་ཕྱིར་རོ༔ ཞེས་གསུངས་སོ། །དེས་ན་ད་རེས་སྐབས་འདིར་བཛྲ་
གུ་རུའི་ཁས་ལེན་མཛོད་ཅིག་དང་། ཁྱེད་རང་རྣམས་ཚེ་འདིའི་རྐྱེན་
སེལ་བ། ཕྱི་མའི་ལམ་སྣ་འདྲེན་པ་ལ་འདི་བས་ཐུགས་རྗེ་མྱུར་བ་
གཞན་མེད་དོ། །ཞེས་ཁས་ལེན་བྱེད་ཚར་ན། འོ་དེ་ལྟར་བླ་མ་ཨོ་
རྒྱན་རིན་པོ་ཆེ་ལ་གསོལ་བ་བཏབ་རྗེས། དབང་བཞི་ལེན་པ་ནི།
སྤྱི་གཙུག་ཉི་ཟླའི་སྟེང་ན། །སངས་རྒྱས་ཐམས་ཅད་འདུས་པ། །
143



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དྲིན་ཆེན་ རྩ་ བའི་ བླ་མའི། །སྐུ་ལས་འོད་ཟེར་ དཀར་པོ། །སྐར་
མདའ་ལྷུང་བཞིན་འཕྲོས་ཏེ། །རང་གི་དཔྲལ་བར་ཐིམ་པས། ལུས་
ཀྱི་སྒྲིབ་པ་དག་ཅིང་། བུམ་པ་སྐུ་ཡི་དབང་ཐོབ། །སྤྲུལ་སྐུའི་ས་བོན་
ཐོབ་ བོ། །དཔལ་ ལྡན་ བླ་ མ་ མཁྱེན་ནོ། །གསུང་ལས་ འོད་ ཟེར་
དམར་པོ། །ནམ་མཁའི་གློག་བཞིན་འཕྲོས་ཏེ། རང་གི་མགྲིན་པར་
ཐིམ་པས། ངག་གི་སྒྲིབ་པ་དག་ཅིང་། །གསང་བ་གསུང་གི་དབང་
ཐོབ། ལོངས་སྐུའི་ས་བོན་ཐོབ་བོ། །དཔལ་ལྡན་བླ་མ་མཁྱེན་ནོ། །
ཐུགས་ལས་འོད་ཟེར་མཐིང་ག །སྤོས་རིང་དུད་པ་བཞིན་འཕྲོས། །
རང་གི་སྙིང་གར་ཐིམ་པས། །ཡིད་ཀྱི་སྒྲིབ་པ་དག་ཅིང༌། ཡེ་ཤེས་
ཐུགས་ཀྱི་དབང་ཐོབ། །ཆོས་སྐུའི་ས་བོན་ཐོབ་བོ། །དཔལ་ལྡན་བླ་
མ་མཁྱེན་ནོ། །སྐུ་ཡི་ཆ་རྣམས་ཀུན་ནས། །འོད་ཟེར་ཁ་ དོག་ལྔ་
འཕྲོས། །རང་ གི་ གནས་ ལྔར་ ཐིམ་ པས། བསགས་ པ་ ཆ་སྙམས་
སྒྲིབ་པ་དག །ཡོན་ཏན་ཕྲིན་ལས་དབང་དང༌། །ཚིག་དབང་རིན་པོ་
ཆེ་ ཐོབ། །ཚེ་ གཅིག་ སངས་ རྒྱས་ འགྲུབ་ བོ། །དཔལ་ ལྡན་ བླ་ མ་
མཁྱེན་ནོ། །བདག་སོགས་སེམས་ཅན་ཐམས་ཅད་སྐྱེ་བ་འདི་ནས་
བཟུང་སྟེ། ཚེ་རབས་ཐམས་ཅད་དུ་མཐོ་དམན་གར་གཏོང་བླ་མ་
144



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཁྱེད་རང་མཁྱེན་ནོ་ཐུགས་རྗེས་ཟུངས་ཤིག །ཅེས་ངག་ཏུའང་བརྗོད་
ཅིང་སྙིང་ནས་ཀྱང་ངེས་པར་བསམ་ལ་གློ་སྙིང་བྲང་གསུམ་བླ་མ་ལ་
གཏད། ཅི་མཛད་ཁྱེད་རང་མཁྱེན། སྙམ་པའི་འདུན་པས་མཆི་མ་མ་
བྱུང་གི་བར་གསོལ་བ་འདེབས། དེ་ནི་དབང་བཞི་བླངས་པ་ཡིན་
ནོ། །དེ་ལྟར་དམིགས་པ་དེ་རྣམས་གསལ་འདེབས་པའི་ཕྱིར་རྡོ་རྗེའི་
ཚིག་ རྐང་ འདིའི་ རྗེས་ ཟློས་ མཛོད། རང་ གི་ སྤྱི་ བོར་ པདྨ་ འབྱུང་
གནས་ལ༔ སངས་རྒྱས་བྱང་སེམས་ཐམས་ཅད་འདུས་པར་བསམ༔
ཆ་ལུགས་པདྨ་ངོ་བོ་རྩ་བའི་བླ་མ༔ དེ་ལ་གསོལ་བ་རྩེ་གཅིག་བཏབ་
པ་ཡི༔ མཐར་ནི་དེ་རྣམས་རང་ལ་ཐིམ་པར་གྱུར༔ དེ་ནས་སྤྱི་བོའི་
ཨོ་རྒྱན་རིན་པོ་ཆེ་འོད་དུ་ཞུ་ནས་རང་ལ་ཐིམ་པས། ཨོ་རྒྱན་རིན་པོ་
ཆེའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་དབྱེར་མེད་
དུ་གྱུར་པར་བསྒོམས་ལ། སེམས་མ་བཅོས་པར་རང་བབས་སུ་ཀློད་
ལ་ཞོག །རྡོ་རྗེའི་ཚིག་རྐང་གི་འགྲེལ་པ་ལས། མཐར་ནི་བསྐྱེད་པ་
དེ་རྣམས་རང་ཉིད་ལ་ཐིམ་པར་གྱུར་བསམ་མོ༔ ཞེས་གསུངས་པའི་
དོན་ཡིན་ནོ། །དེ་ལྟར་ཐུན་དུ་བཅད་ལ་ཉམས་སུ་བླངས་པས། ཕྱི་
རྟགས་སུ་བླ་མ་ལ་མོས་གུས་དང་གདུང་ཤུགས་ཚད་མེད་པ་འབྱུང་།
145



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བླ་མ་རྩ་ན་མེད་ཀྱང་མིང་ནས་འདོན་ཅིང་མི་ཐུག་པ་ལྟ་བུ་དང༌།
དྲུང་དུ་ཕྱིན་དུས་འབྲལ་མི་ཕོད་པ་བློ་སྣ་བླ་མས་འཕྲོག་ནས་བསམ་
རྒྱུ་བླ་མ་ལས་མེད་པ་དེས་བསྐུལ་ནས། གསོལ་འདེབས་ཆོག་ཤེས་
མེད་པར་ཉིན་མཚན་ཁོ་ར་ཁོར་ཡུག་ཏུ་འགྲོ་བ་འབྱུང་། ནང་རྟགས་
ལ་རྗེས་དྲན་ཙམ་ལས་ཉམས་འབར། ཕྱིའི་སྣང་བ་བན་བུན་ལང་
ལོང་དུ་འགྲོ། ནང་གི་ཤེས་པ་གསལ་སྟོང་རྗེན་པར་འགྲོ། བར་གྱི་
རྟོག་པ་རྒྱུན་ཆད་ནས་སྔོན་འགྲོ་རང་ལ་ངོ་སྤྱད་པས་ཆོག་པའང་
འབྱུང་གསུངས། ངོ་སྤྲོད་མ་ཐོབ་ཀྱང་བླ་མ་ལ་མོས་གུས་དྲག་པོས་
གསོལ་བ་ཐེབས་ན། རྟོགས་པ་རང་ཤར་ལ་འོང་སྟེ་གང་ཤར་དེ་
སྐྱོང་བས་ཆོག་པར་བཤད། གསང་རྟགས་སུ་རྨི་ལམ་དུ་བླ་མ་དང་
ཡང་ཡང་མཇལ་བ་དང༌། དབང་བསྐུར་བ་དང༌། ཆོས་བཤད་པ་
དང༌། འོད་ཟེར་སྤྲོ་བསྡུ་བྱས་པ་ལ་སོགས་རྨིས་ན་ཅུང་ཟད་བྱིན་
རླབས་འཇུག་པའི་རྟགས་སུ་བཤད་དོ། །ཨོ་རྒྱན་རིན་པོ་ཆེས། དེ་
ལྟར་ཐུན་བཞིར་ཉམས་སུ་བླང་ནས༔ བླ་མའི་བྱིན་རླབས་བུམ་པ་
གང་བྱོའི་ཚུལ་དུ་ཐོབ་ནས༔ ཚེ་གཅིག་གིས་མགོན་པོ་རྡོ་རྗེ་འཆང་
གི་གོ་འཕང་ཐོབ་པར་བྱེད་པ་ལ་ཟབ་མོ་བླ་མའི་རྣལ་འབྱོར་རོ༔
146



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཞེས་གསུངས་སོ། །དེ་ལྟར་བླ་མའི་རྣལ་འབྱོར་ཞུས་པ་དང༌། བཛྲ་
གུ་རུའི་ཁས་ལེན་བྱས་པའི་དགེ་བ་དེས་སེམས་ཅན་ཐམས་ཅད་
རྫོགས་པའི་སངས་རྒྱས་ཐོབ་པའི་ཆེད་དུ་བསྔོ་སྙམ་པ་གྱིས་ལ་རྗེས་
ཟློས་ལན་གསུམ་མཛོད། དགེ་བ་མ་རྒན་འགྲོ་དྲུག་ཀུན་ལ་བསྔོ༔
ལན་གསུམ། དེས་ཁྱད་པར་གྱི་སྔོན་འགྲོ་བླ་མའི་རྣལ་འབྱོར་ཏེ། ཆོས་
ཐུན་དགུ་པའོ། །དེས་གནམ་ཆོས་ཐུགས་ཀྱི་གཏེར་ཁ་སྙན་བརྒྱུད་
ཟབ་མོའི་སྐོར་ ལས། རྫོགས་པ་ཆེན་པོའི་ཁྲིད་ སངས་ རྒྱས་ ལག་
འཆང་ཞེས་བྱ་བའི་སྔོན་འགྲོའི་ཁྲིད་ཀྱི་སྐོར་དེ་ལེགས་པར་གྲུབ་པ་
ཡིན་ནོ། །
༈ དེ་ཡང་རྒྱུ་སེམས་ཅན་ལ་འབྲས་བུ་སངས་རྒྱས་སྒྲུབ་པའི་
ཐབས་ཐེག་པ་ཆེན་པོ་འདི་ལ་ཡང་རྒྱུ་དང་འབྲས་བུའི་ཐེག་པ་
གཉིས་ལས། རྒྱུ་མཚན་ཉིད་ཀྱི་ཐེག་པ་ལས་འབྲས་བུ་སྔགས་ཀྱི་
ཐེག་པ་ཁྱད་པར་དུ་འཕགས་ཏེ། ཚུལ་གསུམ་སྒྲོན་མེ་ལས། དོན་
གཅིག་ནའང་མ་རྨོངས་དང༌། །ཐབས་མང་དཀའ་བ་མེད་པ་དང༌།
དབང་པོ་རྣོན་པོའི་དབང་བྱས་པས། །སྔགས་ཀྱི་ཐེག་པ་ཁྱད་པར་
འཕགས། །ཞེས་ གསུངས་ སོ། །དཀའ་ བ་ མེད་ ཚུལ་ནི་མདོ་ ལྟར་
147



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གྲངས་མེད་གསུམ་དུ་ཚོགས་བསགས་པ་དང་མགོ་དང་རྐང་ལག་
སྦྱིན་པ་སོགས་མི་དགོས་ཏེ། སམ་བྷུ་ཊི་ལས། མདོར་བསྡུས་ན་ནི་
སངས་རྒྱས་ཉིད། །བསྐལ་པ་བྱེ་བ་གྲངས་མེད་པ། །ཇི་སྲིད་སངས་
རྒྱས་གང་ཐོབ་པ། །གང་གི་དམ་པ་བདེ་བ་ཁྱོད། །སྐྱེ་བ་འདི་ལ་
ཐོབ་ པར་ འགྱུར། །ཡང་ན་རྡོ་ རྗེ་ འཛིན་ པ་ཉིད། །ཡང་ན་ འཁོར་
ལོས་ སྒྱུར་ བའམ། །འདིས་ནི་དངོས་གྲུབ་ཆེན་པོ་བརྒྱད། །གཞན་
ཡང་ཡིད་ལ་འདོད་པ་ཐོབ། །ཅེས་གསུངས། དེ་ཡང་བྱ་སྤྱོད་ཀྱི་རྒྱུད་
ལྟར་གཙང་སྦྲ་དང་སྨྱུང་གནས་སོགས་ཀྱང་བླ་མེད་འདི་ལ་མི་དགོས་
ཏེ། རྡོ་རྗེ་རྩེ་མོའི་རྒྱུད་ལས། ཁྲུས་དང་གཙང་སྦྲ་འདིར་མི་དགོས། །
དཀའ་ཐུབ་དཀའ་སྤྱད་འདིར་མི་དགོས། །སངས་རྒྱས་རྣམས་དང་
སེམས་ དཔའ་ ཆེ། །རྟག་ ཏུ་ སྦྱོར་ བས་ འགྲུབ་ པར་ འགྱུར། །ཞེས་
གསུངས་ སོ། །སྡིག་ཆེན་ ཡིན་ ཀྱང་ གསང་ སྔགས་ བླ་མེད་ འདིར་
ཞུགས་ཤིང་རྩེ་གཅིག་བསྒྲུབ་ན་ཚེ་གཅིག་སངས་རྒྱས་འགྲུབ་སྟེ།
དུས་འཁོར་རྩ་རྒྱུད་ལས། གདོལ་པ་སྨིག་མ་མཁན་ལ་ སོགས། །
མཚམས་མེད་ལྔ་ནི་བྱེད་པ་རྣམས། །སྔགས་ཀྱི་སྤྱོད་པ་རྗེས་སྤྱད་
ན། །སྐྱེ་བ་འདི་ཉིད་སངས་རྒྱས་འགྱུར། །ཞེས་གསུངས་པ་དང༌།
148



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འདུས་པར། སེམས་ཅན་མཚམས་མེད་ལྔ་ལ་སོགས། །སྡིག་པ་ཆེན་
པོ་བྱས་པས་ཀྱང༌། །རྡོ་རྗེ་ཐེག་པ་རྒྱ་མཚོ་སྟེ། །ཐེག་མཆོག་འདི་ལ་
འགྲུབ་པར་འགྱུར། །ཞེས་དང་། མཉམ་སྦྱོར་ལས། གསང་སྔགས་
འདི་ ཡི་ ཆོ་ ག་ ཡིས། །ཚེ་ འདི་ ཉིད་ ལ་ འགྲུབ་པར་ འགྱུར། །ཞེས་
གསུངས་སོ། །འོ་ན་ཚེ་གཅིག་ལ་སངས་རྒྱས་པ་དེ་སྤྲུལ་པ་སོགས་
ཀྱི་གསང་སྔགས་ཆེ་བ་སྟོན་ཕྱིར་ཡིན་གྱི། ཐ་མལ་སྐྱེ་བོས་མི་འགྲུབ་
སྙམ་ན་འགྲུབ་སྟེ། རྡོ་རྗེ་རྩེ་མོ་ལས། སོ་སོ་སྐྱེ་བོ་སངས་རྒྱས་ཉིད། །
འགྲུབ་པར་འགྱུར་ཏེ་གཞན་དུ་མིན། །ཞེས་གསུངས་སོ། །གསང་
སྔགས་འདི་རྩེ་གཅིག་ཏུ་བསྒྲུབ་ན་ཚེ་གཅིག་ལ་འཚང་རྒྱ། བརྩོན་
འགྲུས་ཆུང་ན་ཡང་བར་དོར་སངས་རྒྱ་སྟེ། ཡེ་ཤེས་ཐིག་ལེ་ལས།
ཡང་ན་ལུས་འདི་སྤང་མ་ཐག །བརྩོན་པ་མི་ལྡན་པས་ཀྱང་འགྲུབ། །
ཅེས་གསུངས་སོ། །གལ་ཏེ་གསང་སྔགས་ཀྱི་ཆོས་འདིར་ཞུགས་ནས།
ཉམས་སུ་མ་བླངས་ན་ཡང་སྐྱེ་བ་བདུན་ནམ་ཐ་ན་བཅུ་དྲུག་ན་འཚང་
རྒྱ་སྟེ། རྡོ་རྗེ་རྩེ་མོའི་རྒྱུད་ལས། སྐྱེ་དང་སྐྱེ་བ་ཐམས་ཅད་དུ། །རྡོ་རྗེ་
ཅན་ནི་མངོན་བརྩོན་འགྱུར། །སྐྱེ་བ་བཅུ་དྲུག་མཐར་ཐུག་པས། །ཞི་
བ་ སངས་ རྒྱས་ ཉིད་ཐོབ་འགྱུར། །ཞེས་ དང༌། དབང་ བསྐུར་ ཡང་
149



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དག་སྦྱིན་ལྡན་ན། །སྐྱེ་ཞིང་སྐྱེ་བར་དབང་བསྐུར་འགྱུར། །དེ་ཡི་སྐྱེ་
བ་བདུན་ལ་ནི། །མ་ བསྒོམས་ པར་ ཡང་ དངོས་གྲུབ་ཐོབ། །ཅེས་
གསུངས་སོ། །དེ་ལྟར་གསང་སྔགས་ལམ་ཉེ་བ་ཡང་དབང་བསྐུར་
ཡོད་པའི་གནད་ཡིན་ཞིང་། ཁྱད་པར་རྫོགས་པ་ཆེན་པོ་འཆད་པ་ལ་
ཐོག་མར་དབང་བསྐུར་དགོས་ཏེ། སྙིང་གི་མེ་ལོང་གི་རྒྱུད་ལས།
གསང་སྔགས་དབང་ལ་མ་བརྟེན་འགྲུབ་པར་ག་ལ་འགྱུར། །དཔེར་
ན་ མཉན་ པ་ ལག་ སྐྱ་མེད་པ་བཞིན། །ཕ་རོལ་སྒྲོལ་ བར་ ག་ ལ་
འགྱུར། །ཞེས་དང༌། གསང་སྔགས་དབང་ནི་མ་ཐོབ་ན། །ཟབ་དོན་
དངོས་གྲུབ་ག་ལ་འགྲུབ། །ཅེས་དང༌། གསང་བ་སྙིང་པོའི་རྒྱུད་ལས།
སློབ་དཔོན་མཉེས་པར་མ་བྱས་ཤིང་། །དབང་རྣམས་ཐོབ་པར་མ་
བྱས་པར། །ཉན་པ་ལ་སོགས་བརྩོན་པས་ནི། །འབྲས་བུ་མེད་ཅིང་
བརླག་པར་འགྱུར། །ཞེས་དང༌། རྡོ་རྗེ་ཕྲེང་བའི་རྒྱུད་ལས། དབང་
བསྐུར་ མེད་ པར་ རྒྱུད་ བཤད་ པ། །སྒྲུབ་ པ་ སྔགས་ ཀྱི་ དོན་ ཤེས་
ཀྱང༌། །སློབ་ དཔོན་སློབ་མ་མཚུངས་པར་ནི། །ཤི་ནས་ངུ་འབོད་
ཆེན་པོར་ལྟུང༌། །ཞེས་གསུངས་སོ། །འོ་ན་དབང་ཐོབ་པའི་ ཕན་
ཡོན་ཇི་ལྟ་བུ་ཞེ་ན། ཀློང་གསལ་ལས། དབང་ཐོབ་རྒྱུད་སྨིན་ཆོས་
150



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྒོ་ཕྱེད། །གསང་སྔགས་དོན་ཀུན་འགྲུབ་པར་འགྱུར། །ཞེས་དང༌།
སྙིང་གི་མེ་ལོང་ལས། དབང་རྣམས་རབ་ཏུ་ཐོབ་བྱས་ན། །གསང་
སྔགས་ ཐམས་ ཅད་ མ་ བསྒྲུབས་ འགྲུབ། །ཅེས་ དང༌ ། རིན་ པོ་ ཆེ་
འཁོར་ ལོ་ ལས། སྐྱེས་ བུ་ རིག་ པའི་ དབང་ ཐོབ་ ནས། །དེ་ ནི་ ཚེ་
གཅིག་མཁའ་སྤྱོད་འགྲོ། །ཞེས་དང༌། དགོངས་པ་ལུང་སྟོན་ལས།
དབང་བསྐུར་དམ་པ་ཐོབ་པས་ནི། །དེ་ནི་སྐྱེ་བ་བདུན་ནས་ཀྱང་། །
མ་བསྒོམ་པར་ཡང་སངས་རྒྱས་འགྲུབ། །ཅེས་གསུངས་སོ། །དབང་
གིས་སྒྲིབ་པ་དག་པ་ནི། དཔལ་མཆོག་དང་པོ་ལས། དབང་བསྐུར་
དམ་པ་དབང་ལས་བྱུང༌། །ལུས་ངག་ཡིད་གསུམ་སྒྲིབ་པ་དག །
དབང་གིས་རབ་ཏུ་དབང་བྱས་ནས། །དཔལ་མཆོག་དམ་པ་ཐོབ་
པར་ཤོག །ཅེས་དང༌། དབང་མ་ཐོབ་པར་གསང་སྔགས་ཉམས་སུ་
བླངས་ན་རྨི་ལྟས་ངན་པ་འབྱུང་སྟེ། བོང་བུ་ལ་ཐལ་ བའི་སྐྱེ་དོ་
བཀལ་ནས་སོང་བ་དང༌། ངས་ པ་ དང་ཐུར་དུ་སོང་བ་དང༌། ཕ་
བསད་བསམ་པ་རྨིས་པ་དང༌། གོས་ནག་པོ་གྱོན་པ་ལ་སོགས་པ་སྣ་
ཚོགས་རྨིས་སོ། །དབང་ཐོབ་པའི་རྟགས་ཀྱང་། མགོ་ལ་ཉི་མ་ཤར་
བ་དང་། དར་ཕྱར་བ་དང༌། དུང་འབུད་པ་དང༌། ཉི་ཟླ་ཤར་བ་དང༌།
151



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ངོ་ཚ་མེད་པར་གཅེར་བུར་བུད་པ་དང༌། ནམ་མཁའ་ལ་འཕུར་བ་
དང༌། མཆོད་རྟེན་ལ་བསྐོར་བ་བྱེད་པ་དང༌། གངས་ལ་འཛེགས་པ་
དང༌། སྐས་ལ་འཛེགས་པ་དང༌། རིན་པོ་ཆེའི་གླིང་ན་ཕེབས་པ་དང་།
དུས་གསུམ་བདེ་བར་གཤེགས་པའི་ཞལ་མངོན་སུམ་དུ་གཟིགས་པ་
དང༌། ཡི་དམ་གྱི་ལྷས་ལུང་སྟོན་པ་དང་། བུད་མེད་གཙང་མས་ཟས་
བྱིན་པ་དང༌། གོས་བསྐོན་པ་དང༌། མེ་ལོང་མགུལ་དུ་བཏགས་པ་
དང༌། དམག་དཔོན་དང༌། ཆུ་བོ་ལ་གྲུ་གཟིངས་ འདོར་བ་དང༌།
གཡུལ་ ཁ་ འགྱེད་ནས་རྒྱལ་ ཁ་ རང་གིས་ལོན་པ་དང༌། རྨི་ ལྟས་
བཟང་པོ་འབྱུང་བར་གསུངས་སོ། །གཞན་ཡང་ནད་གདོན་བར་ཆད་
ཞི་བ་དང༌། ཚེ་བསོད་ནམས་རྒྱས་པ་ལ་སོགས་པ་ཚེ་འདིའི་འདོད་
དོན་ཐམས་ཅད་ཀྱང་དབང་ཐོབ་ནས་འགྲུབ་པ་ཡིན་ཞེས་བཅོམ་
ལྡན་འདས་ཀྱིས་རྒྱུད་ལས་གསུངས་སོ། །དེ་ལྟར་ཕན་ཡོན་བསམ་
གྱིས་མི་ཁྱབ་ཅིང་། ཁྱད་པར་གསང་སྔགས་འཆད་པའི་སྣོད་དུ་རུང་
བའི་ཕྱིར་དབང་བསྐུར་བ་གལ་ཆེ། དེ་ལ་སྤྲོས་བཅས་ཀྱི་དབང་རྒྱས་
པ་རྣམས་ལ་ནི། བུམ་པ་དང་གཏོར་མ་དང་དཀྱིལ་འཁོར་སོགས་
མང་དུ་དགོས་ཀྱང༌། སྤྲོས་མེད་ལ་ཏིང་ངེ་འཛིན་གྱི་དབང་ཁོ་ནས་
152



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཆོག་ སྟེ། རྒྱུད་ ལས། དབང་ བསྐུར་ དབང་ པོའི་ བྱེ་ བྲག་ གི། །ཏིང་
འཛིན་མེ་ཏོག་རྡུལ་ཚོན་ནོ། །ཞེས་དང༌། ཡེ་ཤེས་རྒྱ་མཚོའི་རྒྱུད་
ལས། །བླ་མའི་སྐུ་ཡི་དཀྱིལ་འཁོར་ལ། །དབང་བཞི་ཡོངས་རྫོགས་
བླངས་ གྱུར་ན། །ས་ ལམ་ མ་ལུས་ ཚེ་ འདིར་བགྲོད། །ཅེས་ དང༌།
གསང་སྔགས་རྙིང་མ་རིག་པའི་རྒྱུད་ལས། རྫས་དང་ཚིག་དང་གང་
ཟག་གིས། །ཀུན་རྫོབ་དབང་དེ་མ་ཐོབ་ཀྱང༌། །སེམས་ལ་ཆོས་ཀྱི་
དབང་ཐོབ་ན། །རྒྱལ་བ་རིག་འཛིན་ཐམས་ཅད་དང༌། །སྲིད་གསུམ་
དབང་བྱེད་ཐམས་ཅད་ཀྱིས། །དེ་ལ་དབང་ནི་བསྐུར་བར་འགྱུར། །
ཞེས་གསུངས་པ་ལྟར། ད་རེས་དབང་འདི་ཏིང་ངེ་འཛིན་གྱི་དབང་
ཡིན་པས། དཀྱིལ་འཁོར་དང་གཏོར་མ་དང་བུམ་པ་སོགས་དབང་
རྫས་གང་ཡང་མ་གསུངས་སོ། །དེ་ནས་དབང་ཞུ་བའི་ཐོག་མར་
མཎྜལ་འབུལ་བའི་རྗེས་ཟློས་མཛོད། ཀྱེ། བླ་མ་ཐུགས་རྗེ་ཆེན་པོ་
ལ༔ གླིང་བཞི་སྲིད་པའི་དགེ་ཚོགས་ནི༔ ཅི་མཆིས་བསྡུས་ཏེ་མཎྜལ་
འབུལ༔ དེ་ལྟར་མཎྜལ་ ཕུལ་ནས། བླ་མ་ དང་ནི་ཡི་དམ་ ལྷ༔ ཐ་
དད་དུ་ནི་མ་ལྟ་ཞིག༔ ངེས་པར་དངོས་གྲུབ་དམ་པ་ནི༔ བདག་གིས་
ཁྱོད་ལ་སྦྱིན་པར་བྱ༔ ཞེས་གསུངས་པས། བླ་མ་དང་ཡི་དམ་ཐུགས་
153



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རྗེ་ཆེན་པོ་དབྱེར་མེད་པའི་དྲུང་དུ། དབང་ཞུ་བའི་ཕྱིར་གསོལ་བ་
འདེབས་ ཤིང༌ ། བླ་ ན་ མེད་ པའི་ བྱང་ ཆུབ་ཏུ་ སེམས་ བསྐྱེད་དེ།
སེམས་ཅན་གྱི་དོན་རྒྱ་ཆེན་པོ་བྱའོ་སྙམ་པའི་མོས་པས་རྗེས་ཟློས་
འདི་ལན་གསུམ་མཛོད། བླ་མ་ཐུགས་ རྗེ་ཆེན་པོ་ལ༔ གསོལ་བ་
འདེབས་སོ་དབང་བསྐུར་སྩོལ༔ བྱང་ཆུབ་མཆོག་ཏུ་སེམས་བསྐྱེད་དོ༔
གསུམ། དེ་ནས་དབང་བསྐུར་བ་དངོས་ལ་སློབ་མ་ལྷར་བསྐྱེད་པ་དང༌།
དབང་ཞུ་བའི་ཡུལ་གསལ་བཏབ་པ་དང༌། དབང་ལྷ་གསལ་བཏབ་
པ་གསུམ་དུས་གཅིག་ཏུ་བྱེད་པ་ཡིན་པས། ཁྱེད་རང་རྣམས་ཀྱང་
ཐུགས་རྗེ་ཆེན་པོར་སྒོམས། བླ་མ་ཡང་ཐུགས་རྗེ་ཆེན་པོར་གསལ།
མདུན་ གྱི་ནམ་མཁར་ ཡང་ ཐུགས་ རྗེ་ ཆེན་ པོ་ སྒོམས། ཁྱེད་ རང་
རྣམས་ཀྱི་སྤྱི་གཙུག་ཏུའང་ཐུགས་རྗེ་ཆེན་པོ་བསྒོམས་ཏེ། དེ་ཡང་ཅི་
ལྟ་བུ་ཞེ་ན། པདྨ་དཀར་པོ་འདབ་མ་དྲུག་པའི་དབུས་སུ་ཟླ་བའི་
དཀྱིལ་འཁོར་དེའི་སྟེང་དང་འདབ་མ་དྲུག་ལ་གཙོ་བོ་ཐུགས་རྗེ་ཆེན་
པོ་དང་འཁོར་འགྲོ་བ་རིགས་དྲུག་འདྲེན་པའི་ཐུགས་རྗེ་ཆེན་པོ་དྲུག་
སྟེ། གཙོ་ འཁོར་ བདུན་ སྐད་ ཅིག་ དྲན་ རྫོགས་ སུ་ སྒོམས་ ཤིག །
དེའང་དཀྱིལ་འཁོར་དང་གཏོར་མ་མེད་དེ། ཏིང་ངེ་འཛིན་ཁོ་ནས་
154



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གསལ་འདེབས་པ་ཡིན་པས། མངོན་རྟོགས་ཐུགས་རྗེ་ཆེན་པོ་ཉིད་
ཀྱིས་དངོས་སུ་གསུངས་པ་འདི་ལྟར་རོ། །ཐུགས་རྗེ་ཆེན་པོ་བསྒྲུབ་
པ་ནི༔ དཀྱིལ་འཁོར་མེད་ཅིང་གཏོར་མ་མེད༔ རང་ཉིད་ཐུགས་རྗེ་
ཆེན་པོ་ནི༔ དཀར་པོ་ཞལ་གཅིག་ཕྱག་བཞི་པ༔ ཐལ་སྦྱར་ཕྲེང་བ་
པདྨ་འཛིན༔ སྐྱིལ་ཀྲུང་རཏྣ་དར་གྱིས་བརྒྱན༔ པདྨ་ཟླ་བའི་གདན་
ལ་བཞུགས༔ ཨོཾ་མ་ཎི་པདྨེ་ཧཱུྃ༔ ལྷ་ཡི་འཇིག་རྟེན་དབང་ཕྱུག་དཀར༔
ཞལ་གཅིག་ཕྱག་བཞི་ཐལ་སྦྱར་དང༔ པི་ཝང་པདྨ་ཟླ་བའི་སྟེང༔
སྐྱིལ་མོ་ཀྲུང་ གིས་ བཞུགས་ པར་ བསམ༔ ཨོ་ ཨཾ་ སྭཱ་ ཧཱ ལྷ་ མིན་
འཇིག་རྟེན་དབང་ཕྱུག་ལྗང༔ ཞལ་གཅིག་ཕྱག་བཞི་ཐལ་སྦྱར་དང༔
གོ་མཚོན་པདྨ་ཟླ་བའི་ གདན༔ སྐྱིལ་མོ་ཀྲུང་གིས་ བཞུགས་ པར་
བསམ༔ ཨོཾ་མ་སྭཱ་ཧཱ༔ མི་ཡི་འཇིག་རྟེན་དབང་ཕྱུག་ཁྲ ཞལ་གཅིག་
ཕྱག་བཞི་ཐལ་སྦྱར་དང༔ ཕྲེང་བ་པདྨ་ཟླ་བའི་གདན༔ སྐྱིལ་མོ་ཀྲུང་
གིས་ བཞུགས་པར་བསམ༔ ཨོ་ཎི་སྭཱ་ཧཱ༔ དུད་འགྲོའི་འཇིག་རྟེན་
དབང་ཕྱུག་དུད༔ ཞལ་གཅིག་ཕྱག་བཞི་ཐལ་སྦྱར་དང༔ པོ་ཏི་པདྨ་
ཟླ་བའི་སྟེང༔ སྐྱིལ་མོ་ཀྲུང་གིས་བཞུགས་པར་བསམ༔ ཨོཾ་པད་སྭཱ་ཧཱ༔
ཡི་དྭགས་ འཇིག་རྟེན་དབང་ཕྱུག་དམར༔ ཞལ་གཅིག་ ཕྱག་བཞི་
155



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཐལ་ སྦྱར་ དང༔ སྒྲོམ་ བུ་ པདྨ་ ཟླ་ བའི་ སྟེང༔ སྐྱིལ་མོ་ཀྲུང་ གིས་
བཞུགས་པར་བསམ༔ ཨོ་མེ་སྭཱ་ཧཱ༔ དམྱལ་བའི་འཇིག་རྟེན་དབང་
ཕྱུག་ནག༔ ཞལ་གཅིག་ཕྱག་བཞི་ཐལ་སྦྱར་དང༔ མེ་ཆུ་པདྨ་ཕྱག་ན་
འཛིན༔ སྐྱིལ་མོ་ཀྲུང་གིས་བཞུགས་པར་བསམ༔ ཨོཾ་ཧཱུཾ་ སྭཱ་ ཧཱ འོ་
དེ་ལྟར་ཐུགས་རྗེ་ཆེན་པོ་བདུན་གྱི་གཙོ་བོའི་ཐུགས་ཀར་ཟླ་བའི་
གདན་ལ་ཧྲིལ་ཡི་གེ་དྲུག་གིས་བསྐོར་བ། འཁོར་དྲུག་གི་ཐུགས་
ཀར་ཨོ་སོགས་ཡིག་འབྲུ་རེ་རེ་ལ་ཡིག་དྲུག་གིས་བསྐོར་བ། ཐམས་
ཅད་ཀྱི་དཔྲལ་བར་ཨོཾ་དཀར་པོ། མགྲིན་པར་ཨཱདམར་པོ། ཐུགས་
ཀར་ ཧཱ་ མཐིང་ གས་ མཚན་ པར་ སྒོམས་ ཤིག །དེ་ནས་ སྐུ་ གསུང་
ཐུགས་ཀྱི་རྗེས་གནང་གསུམ་ལས། དང་པོ་སྐུའི་རྗེས་གནང་གི་དོན་
དུ་གསོལ་བ་འདེབས་པ་འདིའི་རྗེས་ཟློས་མཛོད། བླ་མ་ཐུགས་རྗེ་
ཆེན་པོ་ལ༔ གསོལ་འདེབས་སྐུ་ཡི་དབང་བསྐུར་སྩོལ༔ གསུམ། འོ་དེ་
ལྟར་གསོལ་བ་བཏབ་པས། བླ་མ་དང་མདུན་བསྐྱེད་དང་སྤྱི་བོར་
བཞུགས་པ་དང་ཁྱེད་རང་རྣམས་ཐུགས་རྗེ་ཆེན་པོའི་དཀྱིལ་འཁོར་
ཆ་བཞིའི་ཐུགས་ཀའི་ས་བོན་ལས་འོད་ཟེར་འཕྲོས་པས། འོག་མིན་
སྟུག་པོ་བཀོད་པ་དང༌། ནུབ་ཕྱོགས་བདེ་བ་ཅན་དང༌། ལྷོ་ཕྱོགས་
15



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པོ་ཊ་ལ་ལ་སོགས་པ་སངས་རྒྱས་ཀྱི་ཞིང་ཁམས་ཐམས་ཅད་ནས།
བཅོམ་ལྡན་འདས་ཐུགས་རྗེ་ཆེན་པོ་འགྲོ་བ་འདུལ་བའི་ལྷ་ཚོགས་
སྐུ་ཆེ་ཕྲ་ཅི་རིགས་པ། རྣམ་པ་དོད་པ། ཕྱག་མཚན་གསལ་བ། ནམ་
མཁའ་ནས་ཆར་བབ་པ་ལྟ་བུ། བར་སྣང་ནས་ན་བུན་འཚུབས་པ་ལྟ་
བུ། ས་གཞི་ནས་ས་རླངས་ཐོན་པ་ལྟ་བུ། བུན་ནེ་ཆིལ་ལེ་བྱོན་ནས་
ཁྱེད་རང་རྣམས་ལ་མཚོ་ལ་ཆར་ཆེན་པོ་བབ་པའམ། རྡོ་ཚན་ལ་ཁ་
བ་ བབ་ པ་ ལྟར་ སིབ་ སིབ་ ཐིམ་ པར་ སྒོམས་ཤིག །དབྱངས་ དང་
བཅས་ པས། ཁྱོད་ཉིད་ སྤྱན་ རས་ གཟིགས་ དབང་ བསྒོམ༔ ཇོ་བོ་
ཐུགས་རྗེ་ཆེན་པོ་ནི༔ དཔག་མེད་སྤྱན་དྲངས་རང་ལ་ཐིམ༔ སྤྱི་བོའི་
ཐུགས་ཆེན་རང་ལ་ཐིམ༔ རོལ་མོ་ཐམས་ཅད་འབུད་དཀྲོལ་བྱ་ཞིང་།
ཕྱག་ནས་ འཐོར་ ལ། ཨོཾ་མ་ཎི་པདྨེ་ཧཱུྃ༔ བཛྲ་ ཨ་ཝེ་ཤ་ཡ་ཨ་ཨཱ༔
ཞེས་ ཡུན་ རིང་ དུ་ བརྗོད་ དོ། །ཧཱུྃ། སངས་ རྒྱས་ ཀུན་ གྱི་ སྔོན་ དུ་
རྫོགས་སངས་རྒྱས༔ ཀུན་ཏུ་བཟང་པོས་འགྲོ་ལ་རྟག་ཏུ་གཟིགས༔
ཆོས་ཀྱི་དབྱིངས་སུ་སྟོང་པའི་ངང་ལ་བཞུགས༔ ཀུན་བཟང་མཉམ་
བཞག་མཛད་ཀྱི་བཀྲ་ཤིས་ཤོག༔ ཕྱག་ནས་གཏོར། འོ་དེས་བྱིན་
འབེབས་སྐུའི་རྗེས་གནང་ཞེས་བྱ་སྟེ། ལུས་ཀྱི་སྒྲིབ་པ་དག །སྐུའི་
157



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དབང་ཐོབ། དེང་ཕྱིན་ཆད་ཡི་དམ་ཐུགས་རྗེ་ཆེན་པོའི་སྐུ་སྒོམ་པར་
དབང་། ལུས་ལ་སྐུ་རྡོ་རྗེའི་ས་བོན་ཐེབས་པས། མ་འོངས་པ་ན་
སྤྲུལ་པའི་སྐུ་འགྲུབ་པའི་སྐལ་བ་དང་ལྡན་པ་ཡིན་ནོ། ། །
གཉིས་ པ་ གསུང་ གི་ རྗེས་ གནང་ ཞུ་ བའི་ ཕྱིར་ གསོལ་ བ་
འདེབས་པ་འདིའི་རྗེས་ཟློས་མཛོད། བླ་མ་ཐུགས་རྗེ་ཆེན་པོ་ལ༔
གསོལ་ འདེབས་ གསུང་ གི་ དབང་ བསྐུར་ སྩོལ༔ གསུམ། འོ་དེ་ལྟར་
གསོལ་བ་བཏབ་པས། མདུན་གྱི་ནམ་མཁར་བཞུགས་པའི་ཐུགས་
རྗེ་ཆེན་པོ་དང་། སློབ་དཔོན་ཐུགས་རྗེ་ཆེན་པོར་གསལ་པའི་ཐུགས་
ཀའི་ཧཱུྃལས་ཧཱིཐགཅིག་ཆད་དེ་ཁྱེད་རང་རྣམས་ཀྱི་ཞལ་ནས་ཞུགས་
ཏེ་ཧྲིལ་ཐིམ་པས། ཁྱེད་རང་རྣམས་ཀྱི་ཐུགས་ཀར་ཟླ་བའི་སྟེང་དུ་ཧཱུྃ
དཀར་པོའི་མཐར་ཡི་གེ་དྲུག་པས་གཡས་བསྐོར་དུ་སྒ་ར་ར་འཁོར་
བར་སྒོམས་ཤིག །དབྱངས་དང་བཅས། མདུན་གྱི་ཐུགས་རྗེ་ཆེན་
པོ་དང༔ བདག་ཉིད་ཐུགས་རྗེ་ཆེན་པོ་ཡི༔ ཐུགས་ཀའི་ཧཱི༔ལས་ཧཱི༔
གཅིག་ ཆད༔ ཞལ་ནས་ ཞུགས་ཏེ་ ཧཱིལ་ ཐིམ༔ ཨོཾ་མ་ཎི་ པདྨེ་ ཧཱུྃ༔
ཞེས་རོལ་མོ་ཡུན་རིང་བྱ། ད་ལམ་དམིགས་པ་དེ་ཉིད་བསྒོམས་ལ་
སྔགས་འདིའི་རྗེས་ཟློས་ལན་གསུམ་མཛོད། ཨོཾ་མ་ཎི་པདྨེ་ཧཱུྃ༔ གསུམ།
15



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དེ་ནས་ཁྱེད་རང་རྣམས་སྐད་ཅིག་གཅིག་ལ་གནས་འགྱུར་ཏེ། ཁྱེད་
རང་རྣམས་ལྷའི་ཐུགས་རྗེ་ཆེན་པོའི་སྐུར་གྱུར་ནས་ལྷ་འཕོ་ལྟུང་གི་
སྐྱེ་སྒོ་ཆོད་པར་སྒོམས་ལ་སྔགས་འདིའི་རྗེས་ཟློས་མཛོད། ཨོཾ་ཨོཾ་སྭ་
ཧཱ། གསུམ། ཁྱེད་རང་རྣམས་ལྷ་མ་ཡིན་གྱི་ཐུགས་རྗེ་ཆེན་པོའི་སྐུར་
གྱུར་ནས་ལྷ་མིན་འཐབ་རྩོད་ཀྱི་སྐྱེ་སྒོ་ཆོད་པར་སྒོམས་ལ་རྗེས་ཟློས་
མཛོད། ཨོ་ མ་ སྭཱ་ ཧཱ། གསུམ། ཡང་ཁྱེད་རང་རྣམས་མིའི་ཐུགས་ རྗེ་
ཆེན་པོའི་སྐུར་གྱུར་ནས་མི་སྐྱེ་རྒས་ན་འཆིའི་སྐྱེ་སྒོ་ཆོད་པར་སྒོམས་
ལ་ རྗེས་ཟློས་མཛོད། ཨོཾ་ཎི་སྭཱ་ཧཱ། གསུམ། དེ་ནས་ཁྱེད་རང་རྣམས་
དུད་འགྲོའི་ཐུགས་རྗེ་ཆེན་པོའི་སྐུར་གྱུར་ནས་དུད་འགྲོ་གླེན་ལྐུགས་
ཀྱི་སྐྱེ་སྒོ་གཅོད་པར་སྒོམས་ལ་ རྗེས་ཟློས་མཛོད། ཨོཾ་པད་ སྭཱ་ ཧཱ།
གསུམ། དེ་ནས་ཁྱེད་རང་རྣམས་ཡི་དྭགས་ཀྱི་ཐུགས་རྗེ་ཆེན་པོའི་སྐུར་
གྱུར་ནས་ཡི་དྭགས་བཀྲེས་སྐོམ་གྱི་སྐྱེ་སྒོ་གཅོད་པར་བསྒོམ་ལ་རྗེས་
ཟློས་མཛོད། ཨོ་ མེ་ སྭཱ་ ཧཱ༔ གསུམ། དེ་ནས་ཁྱེད་རང་རྣམས་དམྱལ་
བའི་ཐུགས་རྗེ་ཆེན་པོའི་སྐུར་གྱུར་ནས་དམྱལ་བ་ཚ་གྲང་གི་སྐྱེ་སྒོ་
གཅོད་ པར་ སྒོམས་ ལ་ རྗེས་ ཟློས་ མཛོད། ཨོ་ ཧཱུཾ་ སྭཱ་ ཧཱ། གསུམ། ཧཱུྃ༔
བདེ་ཆེན་ཞིང་དུ་ཆོས་གྱི་འཁོར་ལོ་བསྐོར༔ སེམས་ཅན་རྣམས་ལ་
159



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རྟག་ཏུ་ཐུགས་རྗེས་གཟིགས༔ དམ་བཅའ་ཞལ་བཞེས་འགྲོ་བའི་
སྐྱབས་མཛད་པ༔ སྣང་མཐའ་མཉམ་གཞག་མཛད་ཀྱི་བཀྲ་ཤིས་
ཤོག༔ ནས་ཅུང་ཟད་འཐོར། གསུང་གི་རྗེས་སུ་གནང་བའོ། །དེས་
ངག་གི་སྒྲིབ་པ་དག །གསུང་གི་དབང་ཐོབ་པས། དེང་ཕྱིན་ཆད་
གསུང་ཡི་གེ་དྲུག་པ་བཟླ་བ་ལ་དབང་། ངག་ལ་གསུང་རྡོ་རྗེའི་ས་
བོན་ཐེབས། མ་འོངས་པ་ན་གསུང་དབྱངས་ཡན་ལག་དྲུག་ཅུ་དང་
ལྡན་པའི་ལོངས་སྤྱོད་རྫོགས་པའི་སྐུ་འགྲུབ་པའི་སྐལ་བ་དང་ལྡན་
པ་ཡིན་ནོ། །
དེ་ནས་ཐུགས་ཀྱི་རྗེས་གནང་གི་དོན་དུ་གསོལ་བ་འདེབས་པ་
འདིའི་ རྗེས་ ཟློས་ མཛོད། བླ་ མ་ ཐུགས་ རྗེ་ ཆེན་ པོ་ ལཿ གསོལ་
འདེབས་ཐུགས་ ཀྱི་དབང་བསྐུར་སྩོལ༔ གསུམ། དེ་ ལྟར་ གསོལ་བ་
བཏབ་ པས། ཁྱེད་ རང་ རྣམས་ ཀྱི་ ཐུགས་ ཀའི་ ཧཱིཝལས་ ཧྲགཅིག་
འཕྲོས་ཏེ་ནམ་མཁའ་ལ་སོང༌། དེ་ཉིད་ཡལ་ཏེ་ནམ་མཁའ་དང་
དབྱེར་མེད་དུ་གྱུར། དེ་ནས་འཁོར་རིགས་དྲུག་གི་ཐུགས་རྗེ་ཆེན་པོ་
དྲུག་རང་ལ་ཐིམ། རང་ཉིད་ཐུགས་ཀའི་ཡི་གེ་དྲུག་ལ་ཐིམ། ཡི་གེ་
དྲུག་དབུས་ཀྱི་ཧྲིལ་ཐིམ། ཧཱིཝཡང་ར་སྟ་ཧ་ལ་ཐིམ། ཧ་གི་གུ་ལ་
160



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཐིམ། གི་གུ་ཐིག་ལེ་དཀར་པོ་ཡུང་དཀར་ཙམ་དུ་གྱུར་བ་ལ་ཡུད་
ཙམ་སེམས་བཟུང་། དེ་ཡང་ནམ་མཁའ་ལ་འཇའ་ཡལ་བ་ལྟར་སོང་
སྟེ། སེམས་དུས་གསུམ་གྱི་སྤྲོས་པ་བཅད་དེ། བསྒོམ་དུ་མེད་ཅིང་
ཡེངས་སུ་མེད་པ། གང་ཤར་བཟོ་མེད། མ་བཅོས་ལྷུག་པ། ཀ་དག་
རྫོགས་པ་ཆེན་པོའི་ངང་ལ་མཉམ་པར་ཞོག་ཅིག །དབྱངས་དང་
བཅས། སློབ་མའི་ཐུགས་ཀའི་ཧཱུྃལས་ནི༔ ཧཱིའཕྲོས་ནམ་མཁར་
ཡལ་ནས་སོང༔ འཁོར་རྣམས་རང་ལ་བསྡུས་ནས་ཀྱང༔ རང་ཉིད་
སྔགས་འཁོར་སྔགས་འཁོར་ཧཱི༔ ཧཱིཝཡང་སྟོང་པ་ཉིད་དུ་སོང༔ ཨོཾ་མ་
ཎི་པདྨེ་ཧཱུྃ༔ རོལ་མོ་དང་སྔགས་མང་དུ་བརྗོད། དེ་ནས་ནས་ཅུང་
ཟད་འཐོར་ཞིང༌། ཧཱུྃ༔ སྐུ་མདོག་པདྨ་རཱ་གའི་ཕུང་པོ་འདྲ༔ སེམས་
ཅན་འགྲོ་ལ་ཐུགས་ རྗེས་བུ་ལྟར་སྐྱོང༔ སྒྲུབ་པ་པོ་ལ་མཆོག་གི་
དངོས་གྲུབ་སྟེར༔ རྒྱལ་བ་རྒྱ་མཚོའི་བཀྲ་ཤིས་འབྱུང་བར་ཤོག༔ འོ་
དེས་ ཐུགས་ ཀྱི་ རྗེས་ སུ་ གནང་ བ་ སྟེ། སེམས་ ཀྱི་སྒྲིབ་ པ་ དག །
ཐུགས་ཀྱི་དབང་ཐོབ། སེམས་ཏིང་ངེ་འཛིན་བསྒོམ་པར་དབང་།
སེམས་ལ་ཐུགས་རྡོ་རྗེའི་ས་བོན་ཐེབས། མ་འོངས་པ་ན་འབྲས་བུ་
ཆོས་ཀྱི་སྐུ་འགྲུབ་པ་ཡིན་ནོ། །དེ་ལྟར་སྐུའི་དབང་གིས་བུམ་དབང་།
161



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གསུང་གི་དབང་གིས་གསང་དབང༌། ཐུགས་ཀྱི་དབང་གིས་ཤེས་
རབ་ཡེ་ཤེས་ཀྱི་དབང་གི་དོན་འདུས་པ་ཡིན་ལ། ཚིག་དབང་གི་
དོན་འདུས་ཤིང་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཐམས་ཅད་ཀྱི་རྩ་
བ་རྟེན་འབྲེལ་སྙིང་པོའི་ཆོས་དབང་ཞུ་བའི་ཕྱིར་རྗེས་ཟློས་མཛོད།
བླ་མ་ཐུགས་རྗེ་ཆེན་པོ་ལ༔ གསོལ་འདེབས་རྟེན་ འབྲེལ་ དབང་
བསྐུར་སྩོལ། གསུམ། དེ་ལས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དང་།
གསང་སྔགས་རྒྱུད་སྡེ་བྱེ་བ་གྲངས་མེད་པ་ཐམས་ཅད། ཚུར་བསྡུ་ན་
ཐེག་པ་དགུར་འདུས། དེ་བསྡུ་ན་ཐེག་པ་ཆེ་ཆུང་གཉིས་སུ་འདུས།
དེ་ཐམས་ཅད་བསྡུ་ན་རྟེན་འབྲེལ་སྙིང་བོའི་བློ་ཀ་གཉིས་ལ་འདུས་ཏེ།
རིག་ འཛིན་ ནཱ་ གཱ་ ཛུ་ནའི་ ཞལ་ནས། རྟེན་ཅིང་ འབྲེལ་ འབྱུང་ མ་
ལགས་པའི། ཆོས་འགའ་ཡོད་པ་མ་ཡིན་ནོ། །ཞེས་གསུངས་པའི་
དོན་ཡིན་པས། བཀའི་ཚིགས་སུ་བཅད་པ་འདི་གསན་པས་འཐུས་
པར་གདའ། དབྱངས་བཅས། ཆོས་རྣམས་ཐམས་ཅད་རྒྱུ་ལས་བྱུང༔
དེ་རྒྱུ་དེ་བཞིན་གཤེགས་པས་གསུངས༔ རྒྱུ་ལ་འགོག་པ་གང་ཡིན་
པ༔ དགེ་སྦྱོང་ཆེན་པོས་འདི་སྐད་གསུངས༔ སྡིག་པ་ཅི་ཡང་མི་བྱ་
ཞིང༔ དགེ་བ་ཕུན་སུམ་ཚོགས་པར་སྤྱད༔ རང་གི་སེམས་ནི་ཡོངས་
162



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སུ་འདུལ༔ འདི་ནི་སངས་རྒྱས་ བསྟན་པ་ཡིན༔ ཨོཾ་མ་ཎི་པདྨེ་ཧཱུྃ༔
ཞེས་རོལ་མོ་སྔགས་ཡུན་རིང་བྱའོ། །ནས་འབྲུ་འཐོར་ཞིང༌། ཧཱུྃ༔ སྐྱེ་
རྒས་ ན་ འཆིའི་ སྐྱོན་ གྱིས་ མ་ གོས་ ཤིང༔ ཕ་མེད་མ་མེད་ པདྨའི་
སྦུབས་ནས་ འཁྲུངས༔ རིགས་མེད་ རུས་མེད་ རྫོགས་ སངས་ རྒྱས་
པའི་སྐུ༔ པད་འབྱུང་བྷནྡྲ་འཛིན་གྱི་བཀྲ་ཤིས་ཤོག༔ འོ་དེས་ཁྱེད་
རང་རྣམས་ཀྱི་བསགས་པ་ཆ་མཉམ་ཀྱི་སྒྲིབ་པ་དག །དབང་བཞི་པ་
ཚིག་དབང་རིན་པོ་ཆེ་ཐོབ༔ ལུས་ངག་ཡིད་གསུམ་ཆ་མཉམ་ལ་ཡེ་
ཤེས་རྡོ་རྗེའི་ས་བོན་ཐེབས། བཀའ་རྫོགས་པ་ཆེན་པོ་བསྒོམ་པ་ལ་
དབང་། མ་འོངས་པ་ན་འབྲས་བུ་ངོ་བོ་ཉིད་ཀྱི་སྐུ་འགྲུབ་པའི་སྐལ་
བ་དང་ལྡན་པར་བྱས་པ་ཡིན་ནོ། །འོ་དེ་ལྟར་ཡི་དམ་ཐུགས་རྗེ་ཆེན་
པོའི་དབང་ཐོབ་པའི་དམ་ཚིག་ཏུ། བླ་མ་ཡི་དམ་དབྱེར་མེད་དུ་མོས་
ལ་རྩ་བ་སྐུ་གསུང་ཐུགས་ཀྱི་དམ་ཚིག་ཏུ་བླ་མའི་སྐུ་གསུང་ཐུགས་
དང་མི་འགལ་བར་བྱ་ཞིང༌། ཡི་དམ་ཐུགས་རྗེ་ཆེན་པོ་ཡི་དམ་དུ་
བཟུང་ནས། དུས་རྟག་ཏུ་ རང་ ལུས་ཐུགས་ རྗེ་ ཆེན་པོར་བསྒོམ།
སྙིང་པོ་ཡི་གེ་དྲུག་པ་ཆུ་བོའི་རྒྱུན་བཞིན་དུ་བཟླ་བར་བྱ་སྙམ་པ་དང་།
ལུས་ལོངས་སྤྱོད་དགེ་རྩ་དང་བཅས་པ་བླ་མ་དང་ཐུགས་རྗེ་ཆེན་པོ་
163



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ལ་མཎྜལ་དུ་འབུལ་སྙམ་པ་གྱིས་ལ་འདིའི་རྗེས་ཟློས་མཛོད། ཅི་
གསུང་བཀའ་བསྒྲུབ་སྣང་སྲིད་ཀྱི༔ དགེ་ཚོགས་བསྡུས་ཏེ་མཎྜལ་
འབུལ༔ སྐབས་འདིར་ཐུགས་རྗེ་ཆེན་པོའི་འབུ་སུ་ཀུའི་སྒྲུབ་ཐབས་
ལུང་ བྱེད་ལ། དེ་ནས། འོ་དེ་ལྟར་ཁྱེད་རང་རྣམས་ ཀྱིས་ ཡི་དམ་
ཐུགས་རྗེ་ཆེན་པོའི་དབང་ལུང་ཚང་བར་ཐོབ་པ་ཡིན་པས། ལུས་
ཐུགས་རྗེ་ཆེན་པོ་བསྒོམ་སྟེ། དེའང་ཤེས་པ་རྣམས་ཀྱིས་གཙོ་འཁོར་
བདུན་བསྒོམ། ཡང་ན་གཙོ་བོ་དང་རིགས་དྲུག་འདུལ་བའི་ཐུགས་
རྗེ་ཆེན་པོ་དྲུག་རེས་མོས་སུ་བསྒོམས་ཀྱང་རུང་། དེ་མི་ཤེས་ན་ཡང་
རང་ཉིད་ཐུགས་རྗེ་ཆེན་པོ་འགྲོ་འདུལ་སྐུ་མདོག་དཀར་པོ་ཞལ་
གཅིག་ཕྱག་བཞི་པ། ཕྱག་དང་པོ་གཉིས་ཐལ་མོ་སྦྱར་བ། འོག་མ་
གཉིས་ཕྲེང་བ་དང་པདྨ་འཛིན་ཅིང་རྡོ་རྗེའི་སྐྱིལ་ཀྲུང་གིས་བཞུགས་
པ། དར་དང་རིན་པོ་ཆེས་བརྒྱན་པའི་ཐུགས་ཀར་ཟླ་བའི་གདན་ལ་
ཧཱིཝཡིག་དཀར་པོ་ལ་ཡི་གེ་དྲུག་པས་བསྐོར་བ། ཡེ་ཤེས་པ་དང་དམ་
ཚིག་པ་དབྱེར་མེད་པར་སྒོམས་ལ། ཡི་གེ་དྲུག་པ་བཟླས་པས་སྐུ་
ལས་འོད་ཟེར་དཀར་པོ་འཕྲོས། ཕྱི་སྣོད་ཀྱི་འཇིག་རྟེན་བདེ་བ་ཅན་
གྱི་ཞིང་ཁམས། ནང་བཅུད་ཀྱི་སེམས་ཅན་ཐམས་ཅད་ཐུགས་རྗེ་
I64



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཆེན་པོའི་སྐུར་གྱུར་པར་སྒོམས། སྒྲ་གྲགས་ཚད་ཐམས་ཅད་ཡི་གེ་
དྲུག་པའི་སྒྲ། ཡིད་ཀྱི་དྲན་རྟོག་ཐམས་ཅད་རང་གྲོལ་རྫོགས་པ་ཆེན་
པོའི་དོན་ཡིན་པ་ ལ་ ཡིན་པར་ཤེས་པའི་ངང་ནས་ཡིག་དྲུག་ལ་
ཐུགས་དམ་མཛོད། །
ཡི་གེ་དྲུག་པའི་ཕན་ཡོན་ནི། མཚན་བརྒྱ་རྩ་བརྒྱད་པའི་མདོ་
ལས། འཕགས་པ་སྤྱན་རས་གཟིགས་དབང་ཕྱུག་ཡིད་ལ་བྱས་ཏེ།
ཨོཾ་མ་ཎི་པདྨེ་ཧཱུྃ། ཞེས་བཟླས་བརྗོད་བྱས་ན། ངན་སོང་གསུམ་དུ་མི་
སྐྱེ། མནར་ མེད་ པར་ མི་ འགྲོ། སུ་ ཞིག་ གིས་ ནངས་ པར་ ལངས་
ནས་འདི་ཅི་འདྲ་ཡིན་མི་ཤེས་ཟློས་སམ་འདོན་ནམ། བཟླས་བརྗོད་
བྱས་ན། དེའི་ལུས་ལ་མཛེ་དང་ཤུ་བ་དང་གཡན་པ་དང་འབྲས་དང་
བས་ལྡག་དང་གློ་བ་ན་བ་དང༌། དབུགས་མི་བདེ་བ་དང༌། ནད་
ཐམས་ཅད་ལས་ཐར་བར་འགྱུར་རོ། །སྐྱེས་སོ་ཅོག་ཏུ་སྐྱེ་བ་དྲན་
པར་འགྱུར་རོ། །ལྷའི་སྲས་དང་འདྲ་བར་འགྱུར། འཆི་བའི་ཚེ་བདེ་
བ་ཅན་དུ་སྐྱེ་བར་འགྱུར། གར་སྐྱེས་གར་གནས་ཀྱང་འཕགས་པ་
སྤྱན་རས་གཟིགས་དབང་ཕྱུག་དང་མི་འབྲལ་བར་འགྱུར་རོ། །རྟག་
ཏུ་བཟླས་བརྗོད་བྱས་ན་ཡིད་གཞུངས་པར་འགྱུར། དབྱངས་སྙན་
165



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པར་འགྱུར། གཙུག་ལག་ཐམས་ཅད་ལ་མཁས་པར་འགྱུར། ཞེས་
དང༌། པདྨ་རྒྱལ་པོའི་རྒྱུད་ལས། དུས་གསུམ་སངས་རྒྱས་ཐམས་
ཅད་ཀྱི། །སྙིང་པོ་བསྡུས་པ་འདི་ལ་ནི། །ཐེ་ཚོམ་མེད་པར་བརྩོན་
པར་གྱིས། །རྒྱ་མཚོའི་ནང་གི་རིན་ཆེན་བཞིན། །ཨོཾ་མ་ཎི་པདྨེ་ཧཱུཾ།
ཐེངས་ གཅིག་ མོས་ པས་བརྗོད་པ་ན། །སེམས་ ཅན་ དམྱལ་ བའི་
གནས་ལས་ཐར། །ཐེངས་གཉིས་བརྗོད་པས་ཡི་དྭགས་ཀྱི། །འགྲོ་
བའི་སྒོ་ཡང་འགག་པར་འགྱུར། གསུམ་བརྗོད་དུད་འགྲོའི་འགྲོ་བ་
འགགས། །འདོད་པའི་ཡོན་ཏན་ལྔ་སྤྱད་ཀྱང་། །འདི་དང་མ་འབྲལ་
གཙང་མར་གནས། །ཟས་དང་གོས་དང་བཏུང་བ་ཡང་། །འདི་དག་
དྲན་པས་ཉེས་པ་མེད། །འབྲས་ཀྱི་ཕུབ་མའི་གསེབ་ནས་ནི། །སྙིང་
པོ་འབྲས་བུ་ལེན་པ་ཡིན། །དཔག་བསམ་ཤིང་གི་སྡོང་པོ་ལ། །མེ་
ཏོག་ལེན་པ་ལྟ་བུ་ཡིན། །ལྷ་དང་ཀླུ་དང་གནོད་སྦྱིན་དང༌། །དྲི་ཟ་
མེ་ལྷ་གཤིན་རྗེ་དང༌། །ཚངས་པ་བརྒྱ་བྱིན་གྲུལ་བུམ་དང༌། །ཕྱི་དང་
ནང་གི་འཚེ་བ་ཀུན། །སྔགས་ཀྱི་རྒྱལ་པོ་བགྲང་བས་ཞི། །ཡོན་ཏན་
གྲངས་ལས་འདས་པ་ནི། །འཕགས་པས་གྲངས་སུ་བྱ་བར་ནུས། །
ཞེས་དང༌། མདོ་སྡེ་ཟ་མ་ཏོག་བཀོད་པ་ལས། ཕན་ཡོན་དཔག་ཏུ་
166



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མེད་པ་གསུངས་པའི་ཚིག་བསྡུས་ཏེ་དོན་གསལ་བར་བཤད་ན།
རྡུལ་ཕྲ་རབ་ཐམས་ཅད་ཀྱི་ཚད་བཟུང་བར་ནུས་ཀྱི། ཡིག་དྲུག་ལན་
གཅིག་བརྗོད་པའི་བསོད་ནམས་བགྲང་བར་མི་ནུས། རྒྱ་མཚོ་ཆེན་
པོའི་ཆུ་ཐིགས་པ་རེ་རེ་ནས་བགྲང་བར་ནུས་ཀྱི། ཡི་གེ་དྲུག་པ་ལན་
གཅིག་བརྗོད་པའི་བསོད་ནམས་བགྲང་བར་མི་ནུས། ཁྱིམ་དཔག་
ཚད་ལྔ་བརྒྱ་ཏིལ་གྱིས་གང་བ་འབྲུ་རེ་རེ་ནས་བསྐལ་པ་བརྒྱ་འདས་
ཤིང་ཕྱིར་དོར་ན་ཟད་ནུས་ཀྱི། ཡིག་དྲུག་ལན་གཅིག་བརྗོད་པའི་
བསོད་ནམས་བགྲང་བར་མི་ནུས། གླིང་བཞིའི་ས་ཁྱོན་འབྲུ་ཐམས་
ཅད་ལོ་ལེགས་པར་གྱུར་པའི་འབྲུ་རེ་རེ་ནས་བགྲང་ནུས་ཀྱི། ཡིག་
དྲུག་ལན་གཅིག་བརྗོད་པའི་བསོད་ནམས་བགྲང་མི་ནུས། དཔེར་
ན་གངྒཱ་ལ་སོགས་པའི་ཆུ་ཆེན་པོ་བཞི་འཁོར་ལྔ་བརྒྱ་དང་བཅས་
པའི་ ཐིག་ པ་ རེ་ རེ་ནས་ བགྲང་ནུས་ ཀྱི། ཡིག་དྲུག་ལན་ གཅིག་
བརྗོད་པའི་བསོད་ནམས་བགྲང་བར་མི་ནུས། རི་དྭགས་དང་གཡུང་
དྭགས་དང་གཅན་གཟན་ཐམས་ཅད་ཀྱི་སྤུ་ཉག་མ་རེ་རེ་ནས་བགྲང་
ནུས་ཀྱི། ཡིག་དྲུག་ལན་གཅིག་བརྗོད་པའི་བསོད་ནམས་བགྲང་མི་
ནུས། རྡོ་རྗེ་ལྕགས་ཀྱི་རི་བོ་དཔག་ཚད་བརྒྱད་ཁྲི་བཞི་སྟོང་པ་ལ།
167



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བསྐལ་པ་རེ་རེ་འདས་ཤིང་ཀ་ཤི་ཀའི་རས་ཀྱིས་ལན་རེ་ཕྱིས་ཀྱང་
ཟད་ ནུས་ ཀྱི། ཡིག་ དྲུག་ ལན་ གཅིག་ བརྗོད་ པའི་ བསོད་ ནམས་
བགྲང་མི་ནུས། ཕྱིའི་རྒྱ་མཚོ་དཔག་ཚད་བརྒྱད་ཁྲི་བཞི་སྟོང་པ་སྐྲའི་
རྩེ་མོ་བརྒྱའི་ཆུས་གཏོར་བའི་ཐིགས་པ་རེ་རེ་ནས་བགྲང་ནུས་ཀྱི།
ཡིག་དྲུག་ ལན་ གཅིག་བརྗོད་པའི་བསོད་ནམས་བགྲང་མི་ནུས།
ཤིང་ཤི་རི་ཚལ་གྱི་ལོ་མ་རེ་རེ་ནས་བགྲང་ནུས་ཀྱི། ཡིག་དྲུག་ལན་
གཅིག་བརྗོད་པའི་བསོད་ནམས་བགྲང་མི་ནུས། གླིང་བཞིའི་སྐྱེས་
པ་བུད་མེད་བྱིས་པ་ཐམས་ཅད་བྱང་ཆུབ་སེམས་དཔའ་ས་བདུན་
པར་ གྱུར་པའི་བསོད་ནམས་ ལས་ ཀྱང༌། ཡིག་དྲུག་ ལན་གཅིག་
བརྗོད་པས་བསོད་ནམས་ཆེ། ལོ་གཅིག་ལ་རྒྱུན་མ་ཆད་པར་ཆར་
བབས་ པའི་ ཐིག་ པ་ རེ་ རེ་ ནས་ བགྲང་ནུས་ ཀྱི། ཡིག་ དྲུག་ ལན་
གཅིག་བརྗོད་པའི་བསོད་ནམས་བགྲང་མི་ནུས། མདོར་ན་སངས་
རྒྱས་བཅོམ་ལྡན་འདས་བྱེ་བ་ཕྲག་གཅིག་གིས་བསྐལ་པ་གཅིག་ཏུ་
གསུངས་ཀྱང་ཡི་གེ་དྲུག་པའི་ཕན་ཡོན་རྫོགས་པར་མི་འགྱུར་བར་
གསུངས་སོ། །སངས་རྒྱས་དམར་པོ་མཆོག་གི་ཞལ་ནས། ཨོཾ་མ་ཎི་
པདྨེ་ཧཱུྃ༔ རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས། ཡི་
168



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གེ་དྲུག་པའི་རིག་སྔགས་འདི་བཟླས་པར་བྱེད་ན། སྤོབས་པ་མི་ཟད་
པར་འགྱུར་རོ། །ཡེ་ཤེས་ཀྱི་ཕུང་པོ་མི་ཟད་པར་འགྱུར་རོ། །བྱམས་
པ་ཆེན་པོ་དང་སྙིང་རྗེ་ཆེན་པོ་དང་ལྡན་པར་འགྱུར་རོ། །ཉི་མ་རེ་རེ་
ཞིང་ཕ་རོལ་ཏུ་ཕྱིན་པ་དྲུག་དྲུག་ཡོངས་སུ་རྫོགས་པར་འགྱུར་རོ། །
རིག་པ་འཛིན་པའི་འཁོར་ལོས་སྒྱུར་བའི་དབང་ཐོབ་པར་འགྱུར་
རོ། །བྱང་ཆུབ་སེམས་དཔའ་ཕྱིར་མི་ལྡོག་པར་འགྱུར་རོ། །བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་
པར་འཚང་རྒྱ་བར་འགྱུར་རོ། །ཡིག་གེ་དྲུག་པའི་རིགས་སྔགས་ཆེན་
པོ་འདི་འཛིན་ཅིང་། རྟག་ཏུ་བཟླས་པ་ལ་བརྩོན་པའི་སེམས་ཅན་དེ་
དག་ནི་བསོད་ནམས་དང་ལྡན་པ་ཡིན་ནོ། །དེ་དག་བཟླས་པའི་ཚེ་
སངས་རྒྱས་བཅོམ་ལྡན་འདས་གང་གཱའི་ཀླུང་གི་བྱེ་མ་རྙེད་དགུ་བཅུ་
རྩ་དགུ་འདུས་པར་འགྱུར་རོ། །རིགས་ཀྱི་བུ་དེའི་བ་སྤུའི་ཁུང་བུ་རེ་
རེ་ན་ཡང་དེ་བཞིན་གཤེགས་པ་བྱེ་བ་དག་བཞུགས་སོ། །བཞུགས་
ནས་ཀྱང་རིགས་ཀྱི་བུ་ཁྱོད་འདྲ་བའི་ཡིད་བཞིན་གྱི་ནོར་བུ་རྙེད་པ་
བྱ་བ་ཐོབ་པར་གྱུར་ཅིག །རིགས་ཀྱི་བུ་ཁྱོད་ཀྱི་རིགས་བདུན་རྒྱུད་
ཐར་བར་ བྱས་ པ་ ལེགས་སོ། །རིགས་ཀྱི་བུ་ཁྱོད་ཀྱི་ ལྷོ་ན་སྲོག་
169



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཆགས་གནས་པ་དེ་དག་ཀྱང་བྱང་ཆུབ་སེམས་དཔའ་ཕྱིར་མི་ལྡོག་
པར་ འགྱུར་ཏེ། ལེགས་ སོ་ ཞེས་ བྱ་བ་སྦྱིན་པར་འགྱུར་རོ། །ཞེས་
གསུངས་སོ། །དུས་སྙིགས་ མའི་སྐབས་ སུ་ཐུགས་རྗེ་ཆེན་པོ་འདི་
བྱིན་རླབས་ཁྱད་པར་དུ་ཆེ་བ་ཡིན་ཏེ། ལྔ་བརྒྱ་ཐ་མའི་དུས་སྐབས་
འབྱུང་ཚུལ་ཨོ་རྒྱན་ཆེན་པོས་ལུང་བསྟན་པ་ལས་ཀྱང༌། ལྷ་ཚོགས་
ཐུགས་རྗེ་སྤྱན་རས་གཟིགས་ཀྱི་ཆེ༔ ཞེས་གསུངས་སོ། །འོན་ཀྱང་
སེམས་ཅན་ཚོགས་མ་བསགས་པ་འགའ་ཞིག་གིས་ཡི་གེ་དྲུག་པ་
ཆོས་རྩིས་ཆུང་བར་བྱེད་པ་འབྱུང་བར་ལུང་བསྟན་ཏེ། ཡི་གེ་དྲུག་པ་
ཆོས་མི་བརྩི། ཞེས་དང༌། སྤྲུལ་པའི་རྒྱལ་པོ་སྲོང་བཙན་སྒམ་པོའི་
ཞལ་ནས། དུས་ཕྱི་མའི་གང་ཟག་ལྟ་བ་ལ་ཞེན་ནས་ཆོས་ལ་ཕྱོགས་
རིས་སུ་གཅོད་ནས་ཆོས་སྤྱོད་སྤངས། ཐུགས་རྗེ་ཆེན་པོ་མ་ཎི་པདྨེ་
རྒན་རྒོན་བྱིས་བའི་ཆོས་ཡིན་ཟེར་ནས་ཁྱད་གསོད་བྱེད་པ་འགའ་
འོང་བས། དེ་རྣམས་ནི་བདུད་ངག་ལ་ཞུགས་པ་ཡིན་ཏེ་ཕྱི་མ་ལ་
གཏན་སྡུག་དམྱལ་བའི་གཏིང་དུ་འགྲོ་བ་ཡིན་པས། ཐུགས་རྗེ་ཆེན་
པོའི་ཆོས་ལ་ཐེ་ཚོམ་མ་ཟ་བར་སྒྲུབས་ཤིག །འགྲུབ་ཐག་འདི་ལས་
ཉེ་བ་མེད། བྱིན་རླབས་འདི་བས་ཆེ་བ་མེད། ཅེས་དང༌། རང་ཉིད་
I70



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཐུགས་རྗེ་ཆེན་པོ་བསྒོམས་ནས་ཡི་གེ་དྲུག་པ་བགྲང་ན་སྒྲིབ་པ་བྱང་
ནས་བྱང་ཆུབ་ཐོབ། འདི་ལ་ཡིད་མ་ཆེས་པ་རྣམས་སྔོན་ལས་མེད་
པས་འཁོར་བར་འཁྱམས་པ་ཡིན་ནོ། །དེས་ན་ཐུགས་རྗེ་ཆེན་པོ་
ཉམས་སུ་ལོངས་ཤིག །ཅེས་གསུངས་པ་དང༌། ཨོ་རྒྱན་རིན་པོ་ཆེའི་
ཞལ་ནས། འཇིག་རྟེན་གྱི་ཁམས་ཐམས་ཅད་སངས་རྒྱས་ཀྱི་རིང་
བསྲེལ་གྱིས་བཀང་ནས་རིན་པོ་ཆེ་སྣ་བདུན་ལས་གྲུབ་པའི་མཆོད་
རྟེན་དུ་གྱུར་པ་ལས༔ དེ་ལ་མཆོད་པ་རྒྱུན་མ་ཆད་པར་བྱས་པའི་
བསོད་ནམས་ཀྱི་ཚད་ནི་བགྲང་བར་ནུས་ཀྱི༔ ཡི་གེ་དྲུག་པ་ལན་
གཅིག་བརྗོད་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ༔
འཇིག་རྟེན་གྱི་ ཁམས་ གང་ གཱའི་ཀླུང་དང་མཉམ་པ་ཐམས་ཅད་
སངས་རྒྱས་ཀྱི་ཞིང་དུ་གྱུར་པ་ལ༔ དེ་དག་ལ་སྤོས་དང་མར་མེ་བྱུག་
པ་ཞབས་བསིལ་ལ་སོགས་པ་རྒྱུན་མ་ཆད་པར་བྱས་པའི་བསོད་
ནམས་ཀྱི་ཚད་ནི་བགྲང་བར་ནུས་ཀྱི༔ ཡི་གེ་དྲུག་པ་ལན་གཅིག་
བརྗོད་པའི་བསོད་ནམས་ཀྱི་ཚད་ནི་བགྲང་བར་མི་ནུས་སོ༔ ཨོཾ་མ་
ཎི་པདྨེ་ཧཱུྃ༔ ཡི་གེ་དྲུག་པ་འདི་འཕགས་པ་སྤྱན་རས་གཟིགས་ཀྱི་
ཐུགས་ཀྱི་ཡང་སྙིང་ཡིན་པས༔ ཞག་རེ་ལ་བརྒྱ་རྩ་བརྒྱད་བཟླས་ན༔



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ངན་སོང་གསུམ་དུ་མི་སྐྱེ༔ སྐྱེ་བ་ཕྱི་མ་ལ་མི་ལུས་གཙང་མ་ཐོབ་ནས༔
འཕགས་པ་སྤྱན་རས་གཟིགས་ཀྱི་ཞལ་མཐོང་པར་འགྱུར་རོ༔ རྟག་
ཏུ་བཟླས་བརྗོད་བྱས་ན་སྐྱེ་བ་འདི་ལ་སྡིག་པ་ཐམས་ཅད་ཟད་ནས༔
རྫོགས་པའི་སངས་རྒྱས་ཐོབ་པར་འགྱུར་རོ༔ ལན་ཉི་ཤུ་རྩ་གཅིག་
བཟླས་ན་ཡིད་གཞུངས་པར་འགྱུར་རོ༔ ཐོས་པ་འཛིན་པར་འགྱུར་
རོ༔ དབྱངས་སྙན་པར་འགྱུར་རོ༔ ཆོས་ཐམས་ཅད་ལ་མཁས་པར་
འགྱུར་རོ༔ ཞག་རེ་ལ་ལན་འགའ་བརྗོད་པས་སྡིག་པ་འཛད་པར་
འགྱུར་རོ༔ བཀྲ་ཤིས་བསོད་ནམས་འཕེལ་ཚེ་རབས་གར་སྐྱེས་ཀྱང
སྤྱན་རས་གཟིགས་དབང་ཕྱུག་དང་མི་འབྲལ་བར་འགྱུར་རོ༔ མི་
གང་ དག་ནད་དང་གདོན་གྱིས་ཉེན་པ་ ལ༔ འཇིག་རྟེན་གྱི་ རྐྱེན་
བཟློག་ཅི་བྱས་པ་བས་ཡི་གེ་དྲུག་པ་བཟླས་པས་བསོད་ནམས་དང་
བཟློག་པ་ཆེའོ༔ སྨན་དཔྱད་དང་བཅོས་ཀ་ཅི་བྱས་པ་བས༔ ཡི་གེ་
དྲུག་པ་བཟླས་པས་ནད་སོས་སོ༔ ཞེས་དང༌། ཨོ་རྒྱན་རིན་པོ་ཆེས་
བོད་སྤྱི་ལ་ཞལ་ཆེམས་གསུངས་པ་ལས། བོད་ཁ་བ་ཅན་གྱི་ལྷ་སྐལ་
ཡིན་པསཿ དད་གུས་མོས་པས་གསོལ་བ་ཐོབ་ཅིག །བྱིན་རླབས་
འཕྲལ་དུ་འབྱུང་སྟེ༔ ཐེ་ཚོམ་ཡིད་གཉིས་མ་བྱེད་ཅིག༔ ཆོས་སུ་འདི་
172



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ལས་བཟང་བ་མེད་དོ༔ པདྨ་འབྱུང་གནས་བདག་ནི་ད་འགྲོ་བས༔
བོད་ཀྱི་རྒྱལ་བློན་མི་རྣམས་ཀུན་གྱི་ཐུགས་ལ་དེ་ལྟར་ཞོག་ཅིག
ཅེས་གསུངས་སོ། །དེས་ན་ཁྱེད་རྣམས་ཀྱིས་ཡིག་དྲུག་ཁས་ལེན་
མཛད་པ་གལ་ཆེ། ཞེས་ཁས་ལེན་བྱེད་འཇུག །ཁས་ལེན་རྫོགས་པ་
དང༌། འོ་དེ་ལྟར་གནམ་ཆོས་ཐུགས་ཀྱི་གཏེར་ཀ་སྙན་བརྒྱུད་ཟབ་
མོའི་གདམས་པ་ཐུགས་རྗེ་ཆེན་པོ་ཉིད་ཀྱིས་དངོས་སུ་གསུངས་པའི།
ཐུགས་རྗེ་ཆེན་པོའི་ སྒྲུབ་ ཐབས་ཟབ་མོ་སྤྲོས་མེད་ འབུ་ སུ་ ཀུའི་
གདམས་པས་རིགས་དྲུག་གི་སྐྱེ་སྒོ་གཅོད་པའི་གདམས་པ་ཟབ་མོའི་
ལུང༌། ཏིང་ངེ་འཛིན་གྱི་དབང་བསྐུར་བ་དང་བཅས་ལེགས་པར་
ཐོབ་པ་དང་། ཡི་གེ་དྲུག་པ་འདོན་པའི་ཁས་ལེན་བྱས་བའི་དགེ་བ་
དེ། མ་རྒན་འགྲོ་དྲུག་གི་སེམས་ཅན་ཐམས་ཅད་རྫོགས་པའི་སངས་
རྒྱས་ཐོབ་པའི་ཕྱིར་དུ་བསྔོ་སྙམ་པས་རྗེས་ཟློས་མཛོད། དགེ་བ་མ་
རྒན་འགྲོ་དྲུག་ཀུན་ལ་བསྔོ། །གསུམ། དབང་དང་བསྐྱེད་རིམ་སྟེ་ཆོས་
ཐུན་བཅུ་པའོ། །
༈ དེ་ ནས་ དངོས་ གཞིའི་ ཁྲིད་ སྟོན་ པ་ ལ། ཞི་ ཕྱག་ རྫོགས་
གསུམ་ཐུན་མོང་ཁྲེགས་ཆོད་ཀྱི་ཁྲིད་དང་། ཐུན་མོང་མ་ཡིན་པ་ཐོད་
173



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
རྒལ་གྱི་ཁྲིད་གཉིས་ཡོད་པའི། དང་པོ་ལའང་ཞི་ལྷག་གཉིས་ཟུང་
འཇུག་དང་གསུམ་ལས། དང་པོ་ཞི་གནས་སྟོན་ཏེ། ཞི་གནས་མེད་
ན་ཉོན་མོངས་མགོ་མི་ནོན་པ་དང་མངོན་ཤེས་སོགས་ཀྱི་ཡོན་ཏན་
མི་སྐྱེ་བ་དང་ཤེས་རབ་སྟོང་ཉིད་ཀྱང་མི་རྟོགས་པའི་ཕྱིར། དང་པོ་
ཞི་གནས་བསྒོམ་དགོས་ཏེ། སྤྱོད་འཇུག་ལས། སེམས་ནི་རྣམ་པར་
གཡེངས་བའི་མི། །ཉོན་མོངས་མཆེ་བའི་ཕྲག་ན་གནས། །ཞེས་དང༌།
བྱང་ཆུབ་ལམ་སྒྲོན་ལས། ཞི་གནས་འགྲུབ་པ་མ་ཡིན་པར། །མངོན་
ཤེས་ འབྱུང་ བ་ མ་ ཡིན་ ལ། །དེ་ བཞིན་ མངོན་ཤེས་ སྟོབས་ བྲལ་
བས། །སེམས་ ཅན་ དོན་ བྱེད་ནུས་ མ་ ཡིན། །ཞེས་ དང༌། བཤེས་
སྤྲིང་ལས། བསམ་གཏན་མེད་པར་ཤེས་རབ་མེད། །ཅེས་གསུངས་
སོ། །ཞི་གནས་ཀྱི་ཕན་ཡོན་ནི། འཇིག་རྟེན་ཕལ་པའི་བྱ་བ་ལ་ཞེན་
པ་ལྡོག་པ་དང༌། ཏིང་ངེ་འཛིན་གྱི་སྒོ་མང་པོ་རྒྱུད་ལ་སྐྱེ་བ་དང༌། །
ཉོན་མོངས་པ་ཞི་བ་དང༌། སྙིང་རྗེ་སྐྱེ་བ་དང༌། ཤེས་རབ་སྟོང་ཉིད་
ཀྱི་དོན་རྟོགས་པ་ལ་སོགས་ཕན་ཡོན་དཔག་ཏུ་མེད་དེ། མདོ་སྡེ་
རྒྱན་ལས། བསམ་གཏན་དེ་ཉིད་ཀྱིས་ཀྱང་སྐྱེ་བོ་ཐམས་ཅད་བྱང་
ཆུབ་གསུམ་ལ་འགོད། ཅེས་གསུངས་སོ།།གཞན་ཡང་བསམ་གཏན་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
མ་བསྒོམས་ན་གཞན་དགེ་རྩ་ལ་འབད་ཀྱང་ཐུབ་པའི་བསྟན་པའི་
གྲལ་དུ་མི་ཚུད་དེ། དགེ་བའི་རྩ་བ་རྗེས་སུ་འཛིན་པའི་མདོ་ལས།
བསྐལ་པའི་བར་དུ་ཚུལ་ཁྲིམས་སྲུང་བྱེད་ཅིང་། །ཡུན་རིང་དུས་ན་
བཟོད་པ་བསྒོམ་བྱས་ཀྱང༌། །ཡང་དག་ཉིད་ལ་གོམས་པར་མི་བྱེད་
ན། །དེ་ནི་ང་ཡི་བསྟན་ལ་མུ་སྟེགས་ཡིན། །ཞེས་གསུངས་སོ། །དེ་
ལྟ་བུའི་ཞི་གནས་སྒོམ་པ་ལ་འདུ་འཛི་དང་གཡེངས་པ་སྤང་དགོས་ཏེ།
སྤྱོད་འཇུག་ལས། ལུས་དང་སེམས་ནི་དབེན་པ་ལས། །རྣམ་པར་
རྟོག་པ་མི་འབྱུང་ངོ༌། །ཞེས་དང༌། ཡང་དེ་ཉིད་ལས། བཟླས་བརྗོད་
དང་ནི་དཀའ་ཐུབ་ སོགས། །ཡུན་རིང་བར་དུ་སྤྱད་བྱས་ཀྱང༌། །
སེམས་གཞན་གཡེངས་པས་བྱས་པ་ནི། དེ་ཉིད་རིག་པས་དོན་མེད་
གསུངས། །ཞེས་གསུངས་སོ། །འོ་ན་ཞི་གནས་དེ་ཇི་ལྟར་བསྒོམ་ཞེ་
ན། དེ་ལ་ཡང་མཚན་བཅས་ཞི་གནས་དང༌། མཚན་མེད་ཞི་གནས་
གཉིས་སོ། །དེ་གཉིས་གང་ལ་ཡང་ལུས་གནད་གལ་ཆེ་སྟེ། པདྨ་དྲྭ་
བའི་རྒྱུད་ལས། ཤིན་ཏུ་འཇམ་པའི་སྟན་ལ་ནི། །རྡོ་རྗེའི་སྐྱིལ་ཀྲུང་
གིས་ གནས་ནས། །བསྲངས་ཏེ་མིག་ནི་ སྣ་རྩེར་ཕབ། །དལ་བའི་
རླུང་ལྡན་རྐན་ལ་ནི། །ལྕེ་ཡིས་ཅུང་ཟད་རེག་པར་བྱ། །ལྟེ་བ་ཅུང་
175



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཟད་ ཁུམ་ པ་ ཡི། །སེམས་ ནི་ བག་ ཡོད་ གནས་ པར་ བྱ། །ཞེས་
གསུངས་པའི་དོན། རྟེན་འབྲེལ་ལུས་ལ་བསྒྲིགས་པས་རྟོགས་པ་
སེམས་ལ་འཆར་བའི་གནད་ཡིན་པས། །རྐང་པ་རྡོ་རྗེའི་སྐྱིལ་ཀྲུང་
ངམ་ཡང་ན་སེམས་དཔའི་སྐྱིལ་ཀྲུང་བཅས་པས་ཐུར་སེལ་གྱི་རླུང་
དབུ་མར་ཚུད་ཅིང་ཕྲག་དོག་ཞི་བ་དང་བར་ཆད་ཀྱིས་མི་ཚུགས།
ལག་པ་མཉམ་བཞག་གི་ཕྱག་རྒྱ་ལྟེ་འོག་སོར་བཞིར་བཅས་པས་ཆུ་
རླུང་དབུ་མར་ཚུད་དེ་ཞེ་སྡང་ཞི། རྒལ་ཚིག་མདའ་ལྟར་བསྲངས་
ཤིང་དཔུང་བ་རྒོད་གཤོག་ལྟར་གདེངས་པས་ས་རླུང་དབུ་མར་ཚུད་
དེ་གཏི་མུག་ཞི། མགྲིན་པ་བྲང་ལ་གུག་ཙམ་བྱས་པས་མེ་རླུང་དབུ་
མར་ཚུད་དེ་ཆགས་པ་ཞི། མིག་འབྱེད་འཛུམ་རན་པར་སྣ་རྩེ་ནས་
སོར་བཞིའི་ཐད་དུ་བལྟ་བ་དང་། ལྕེ་ཡར་རྐན་ལ་སྦྱར་བས་རླུང་གི་
རླུང་དབུ་མར་ཚུད་དེ་ང་རྒྱལ་ཞི་ཤེས་པ་གསལ་ལོ། །དེ་ལྟར་ལུས་
གནད་ཆོས་བདུན་མ་འཕྱུགས་ན་རླུང་དབུ་མར་ཚུད་པས་རྟོགས་པ་
རང་བཞིན་གྱིས་འཆར་རོ། །ལུས་གནད་གཡས་ སུ་ ཡོ་ན་དང་པོ་
གསལ་ཉམས་སྐྱེ་སྟེ། དེ་ནས་ཞེ་སྡང་སྐྱེ་ཞིང་རྒྱལ་པོ་སོགས་གནོད།
གཡོན་དུ་ཡོ་ན་དང་པོ་བདེ་ཉམས་སྐྱེ་སྟེ་དེ་ནས་ཆགས་པ་སྐྱེ་ཞིང་མོ་
176



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གདོན་གནོད། མདུན་དུ་གུག་ན་དང་པོ་མི་རྟོག་པའི་ཉམས་སྐྱེ་སྟེ་
རྗེས་ནས་གཏི་མུག་སྐྱེ་ཞིང་ས་བདག་གནོད། ཡིད་མི་དགའ་ཞིང་
སྙིང་རླུང་འཇུག །ལུས་གནད་རྒྱབ་ཏུ་དགྱེ་ན་དང་པོ་སྟོང་ཉམས་སྐྱེ་
སྟེ། དེ་ནས་ང་རྒྱལ་སྐྱེ་ཞིང་རྣམ་རྟོག་འཕྲོ་རྒོད་ཆེ་བ་དང་ལུས་སྔོ་
སྐམ་དང་དྭངས་མ་འཛག་པ་སོགས་གེགས་འབྱུང་བས་ལུས་གནད་
མ་འཕྱུགས་པར་བྱའོ། །དེ་ནས་མཚན་བཅས་ཞི་གནས་སྒོམ་པ་ནི།
ཏིང་ངེ་འཛིན་རྒྱལ་པོའི་མདོ་ལས། མདུན་དུ་བཅོམ་ལྡན་འདས་
ཤཱཀྱ་ཐུབ་པ་བསྒོམ་ན་ཕན་ཡོན་དཔག་ཏུ་མེད་པར་ གསུངས་ལ།
དེའི་མཚན་བཟང་བོ་སུམ་ཅུ་རྩ་གཉིས་དང༌། དཔེ་བྱད་བརྒྱད་ཅུ་སོ་
སོ་ལ་སོ་སོར་སེམས་བཟུང་བར་གསུངས་ཤིང༌། མདོ་དེ་ཉིད་ལས།
གསེར་གྱི་ཁ་དོག་ལྟ་བུའི་སྐུ་ལུས་ཀྱི། །འཇིག་རྟེན་མགོན་པོ་ཀུན་ཏུ་
མཛེས་པ་སྟེ། །དམིགས་པ་དེ་ལ་གང་གིས་སེམས་འཛིན་པ། །བྱང་
ཆུབ་སེམས་ དེ་མཉམ་གཞག་ཅེས་བྱ་བ། །ཞེས་གསུངས་སོ། །དེ་
དག་ གི་དོན་ རྡོ་ རྗེའི་ ཚིག་ རྐང་ ལས། སྐུའམ་ཤིང་རྡེལ་ མདུན་དུ་
བཞག་ནས་ཀྱང་༔ ལྷ་བསྐྱེད་རྣམ་ཤེས་དེ་ལ་འཁོར་བར་བྱས དེ་
ངང་རང་སེམས་གནས་ སུ་ཅི་ཐུབ་བྱ༔ ཞེས་དང༌། དེའི་འགྲེལ་བ་
177



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཐུགས་རྗེ་ཆེན་པོ་ཉིད་ཀྱིས་གསུངས་པ་ལས༔ ཐུབ་པའམ་གསེར་སྐུ་
གང་རུང་ངམ་པདྨ་འམ༔ ཡང་ན་ཤིང་ཐུར་རམ་རྡེའུ་སོགས་གང་རུང་
གཅིག་ བཞག་ནས་ ཀྱང༔ ལྷ་ཐུབ་ པ འམ་རྡོར་ སེམས་ སམ་ ཀུན་
བཟང་ངམ་རྡོ་རྗེ་འཆང་གང་རུང་བསྐྱེད་ནས་རྣམ་པར་ཤེས་པ་དེ་ལ་
འཁོར་པར་བྱའོ༔ དེ་ནས་དེའི་ངང་ལ་རང་སེམས་གནས་སུ་ཅི་ཐུབ་
བྱའོ༔ ཞེས་ གསུངས་ པའི་ དོན་ ནི། རང་ གི་ མདུན་ དུ་ སྐུ་ བཞག་
མེད་ན་རྡེའུ་འམ་ཤིང་ཐུར་རམ་མེ་ཏོག་གཅིག་བཞག་གོ། །དེ་ནས་
གོང་གི་ལུས་གནད་རྣམ་སྣང་ཆོས་བདུན་ལེགས་པར་བཅའ་ལ།
དམིགས་པ་ཅི་ཡང་མི་སྒོམ་པ་ནི་མི་དམིགས་པ་ཡིན་ཏེ། འདས་
པའི་རྗེས་མི་གཅོད་དེ་དེ་རིང་ཕན་ཆད་ཀྱི་སྔར་འདས་པའི་བྱ་བ་གང་
ཡང་མི་བསམ། མ་འོངས་པའི་མདུན་མི་བསུ་སྟེ་ད་ལྟ་ཚུན་ཆད་ཀྱི་
བྱ་བ་ཅི་ཡང་ཡིད་ལ་མི་བསམ། ད་ལྟའི་ཤེས་པ་ལ་དགག་སྒྲུབ་མི་
བྱ་སྟེ། འདི་འདྲ་ཞིག་སྒོམ་སྙམ་པ་དང་འདི་འདྲ་བ་དྲན་པ་དང་སྒོམ་
པ་མི་རུང་སྙམ་པའི་དགག་སྒྲུབ་མི་བྱེད། སེམས་རང་བབས་སུ་
ལུས་གནད་ཀྱི་ངང་ནས་ལྷོད་དེ་ཤིག་གེ་སོག་མའི་ཕོན་ཐག་པ་ཆད་
པ་ལྟར་བཞག །ངག་རང་བབས་ནི་སྐུ་འདྲའི་ཞལ་ལྟར་ཅི་ཡང་མི་སྨྲ་
178



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བར་བཞག །ཡིད་རང་བབས་ནི་ཆུ་བཅད་པའི་རང་ཐག་ལྟ་བུ་སྟེ།
འདི་བྱའི་འདུན་པ་འདུ་ཤེས་མེད་པར་ལྕམ་མེ་བཞག་གོ། །དེའི་ངང་
ལ་ སེམས་ བཟུང་ བའི་ ཐབས་ ནི། སྤྲུལ་ སྐུ་ ལ་ སེམས་ བཟུང་ བ།
ལོངས་ སྐུ་ ལ་ སེམས་ བཟུང་ བ། ཆོས་ སྐུ་ ལ་ སེམས་ བཟུང་ བ།
དམིགས་ མེད་ ལ་ སེམས་ བཟུང་ བ་ དང༌ བཞི་ ལས། ད་ ལམ་ སྐུ་
འདྲའམ་རྡེའུ་འམ་པདྨ་འམ་ཤིང་བུ་འདི་བཅོམ་ལྡན་འདས་སྤྲུལ་སྐུ་
ཤཱཀྱ་ཐུབ་ པ་ སྐུ་ ཆུང་ ངུ་སོར་ བཞི་ ཙམ་ ཞིག་ སྒོམས་ ཤིག །དེ་ལ་
སེམས་རྩེ་གཅིག་ཏུ་གཏོད་ལ་སེམས་མ་ཡེངས་བར་ཞོག་ཅིག །དེ་
ལྟར་ཉིན་མཚན་ཐུན་བཞིའམ་དྲུག་ཏུ་ཐུན་ཐུང་ལ་གྲངས་མང་བར་
བསྒོམ་མོ། །ཐུན་སྐབས་རྣམས་སུ་ལུས་ངག་ཡིད་གསུམ་བག་ཡོད་
དང་ལྡན་པའི་ངང་ནས་སྤྱོད་ལམ་རྣམ་བཞིར་བསྲེ་ཞིང༌། ལམ་དུ་
ཁྱེར་རོ། །དེ་ལ་ཞག་གསུམ་བསྒོམ་པར་བྱ། ད་ཐུབ་པ་དེའི་དཔྲལ་
བའི་མཛོད་སྤུ་ལ་སེམས་མ་ཡེངས་པར་རང་བབས་སུ་གཏད་དེ་ཐུན་
ཐུང་ ལ་ གྲངས་ མང་ བ་ གོང་ བཞིན་ བྱ། དེ་ ལ་ ཞག་ གསུམ། དེས་
གནས་ མ་ ཐུབ་ན། ཐུབ་ པའི་ ཐུགས་ དཔལ་ བེའུའི་ མཚན་ པ་ ལ་
སེམས་མ་ཡེངས་རང་བབས་སུ་གོང་བཞིན་གཏོད་ཅིག །དེ་ལ་ཞག་
179



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གསུམ། དེས་གནས་པ་མ་ཟིན་ན། ཐུབ་པའི་མདུན་གྱི་རྡོ་རྗེ་ལ་
སེམས་མ་ཡེངས་བར་རང་བབས་སུ་གོང་བཞིན་གཏོད་ཅིག །དེ་ལ་
ཞག་གསུམ། ད་ཐུབ་པའི་སྐུ་ཡོངས་རྫོགས་ལ་སེམས་ཟུངས་ཤིག །
སེམས་བྱིང་བའམ་རྒོད་པ་ལ་སོགས་པར་འགྱུར་རམ། དོགས་ན་
སངས་རྒྱས་ཀྱི་ཡོན་ཏན་ལ་འདོད་པས་སྤྲོ་བར་བྱ་སྟེ། དེ་བཞིན་དུ་
ནན་ཏན་བྱའོ། །དེས་འགྲུབ་པར་འགྱུར་རོ། །ཞེས་གསུངས་སོ། །
དེ་ཡང་སེམས་མི་གསལ་བར་བྱིང་རྨུགས་སུ་གྱུར་ན་དབུའི་གཙུག་
ཏོར་ལ་སེམས་བཟུང༌། སེམས་འཕྲོ་རྒོད་ཆེ་ནས་གནས་སུ་མ་བཏུབ་
ན་ སྐུའི་ལྟེ་བའམ། ཞབས་མཐིལ་ དང་ གདན་མཚམས་ལ་ སེམས་
བཟུང༌། བྱིང་རྒོད་མེད་ན་ཐུགས་ཀའི་དཔལ་བེའུ་ལ་སེམས་བཟུང་།
དེ་ནི་སྤྲུལ་སྐུ་ལ་སེམས་བཟུང་བའོ། །
དེ་ནས་ཀྱང་མདུན་དུ་རྡེའུ་འམ་ཤིང་བུ་བཞག་ཀྱང་རུང༌། མ་
བཞག་ ཀྱང་ རུང་ སྟེ། བཅོམ་ ལྡན་ འདས་ རྡོ་ རྗེ་ སེམས་ དཔའ་ སྐུ་
མདོག་དཀར་པོ་རྡོ་རྗེ་དང་དྲིལ་བུ་འཛིན་པ་སོར་བཞི་ཙམ། དར་
དང་རིན་པོ་ཆེས་བརྒྱན་ཅིང་སེམས་དཔའི་སྐྱིལ་ཀྲུང་གིས་བཞུགས་
པ་ཞིག་བསྒོམས་ལ། དེ་ལ་སེམས་བཟུང་ནས་སེམས་དེ་ལ་འཁོར་
180



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཅི་ཐུབ་བྱའོ། །དེ་ཡང་བཅོམ་ལྡན་འདས་ཀྱིས་མདོ་སྡེ་རྣམས་ནས་
སེམས་གནས་ཐབས་དགུ་གསུངས་པའི་དོན་གོ་བདེ་བར་བཤད་ན།
འཇོག་པ་ཞེས་པ་སྐུའམ་ཤིང་བུ་སོགས་ ལ་ སེམས་རྩེ་གཅིག་ཏུ་
གཏད་ནས་འཇོག་པའོ། །ཀུན་ཏུ་འཇོག་པ་ནི་དེ་ཉིད་རྒྱུན་མཐུད་དེ་
ཡུན་རིང་དུ་གནས་པར་བྱེད་པའོ། །ངེས་པར་འཇོག་པ་ནི། གལ་ཏེ་
རྣམ་པར་རྟོག་པ་འཕྲོ་ན་དེ་མ་ཐག་ཏུ་དྲན་པས་བཟུང་སྟེ་མཉམ་པར་
བཞག་གོ། །ཉེ་བར་འཇོག་པ་ནི་མཉམ་པར་བཞག་ པའི་ སེམས་
དེའང་སྔར་གྱི་གནས་པ་དེ་ཉིད་ཀྱི་སྟེང་དུ་བསྲེས་ཏེ་མཉམ་པར་
འཇོག་པའོ། །དུལ་བར་བྱེད་པ་ནི་སེམས་གནས་པ་དེའི་ཡོན་ཏན་
གྱི་ཆོས་རྣམས་གསལ་བར་དྲན་པས་དགའ་སྤྲོ་བསྐྱེད་དེ་དེའི་ངང་ལ་
གནས་པར་བྱའོ། །ཞི་བར་བྱེད་པ་ནི་གང་དང་གང་ལ་འཕྲོ་པའི་
རྐྱེན་དེ་དང་དེའོ་ཞེས་ངེས་ཤིང་དེ་ལའང་ཞེན་པ་བཟློག་ཏེ་གནས་
པར་བྱའོ། །ཉེ་བར་ཞི་བར་བྱེད་པ་ནི་བརྣབ་སེམས་ལ་སོགས་པའི་
རྣམ་པར་གཡེང་བའི་རྒྱུ་དང་ཡིད་མི་བདེ་བའི་ཚོར་བ་ལ་སོགས་པ་
རྣམ་པར་གཡེང་བའི་འབྲས་བུ་གང་ཡང་རུང་བ་དེ་ཐམས་ཅད་རང་
གིས་ངོས་བཟུང་སྟེ་རང་གྲོལ་དུ་བྱས་པའོ། །རྒྱུད་གཅིག་ཏུ་བྱེད་པ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ནི། དེ་ ལྟར་བསྒོམས་པའི་མཐུས་ རང་ཤུགས་ ཀྱི་དམིགས་པ་ལ་
སེམས་འདུག་ཅིང་འབད་རྩོལ་དྲག་པོ་ལ་མི་ལྟོས་པར་གནས་པའོ། །
མཉམ་པོར་འཇོག་པ་ནི་མཐར་མཉམ་པར་བཞག་པ་དང༌། མ་
བཞག་པའི་རྣམ་པར་གཡེང་བ་མེད་པའོ། །དེ་དག་ནི་སེམས་གནས་
པའི་ཐབས་དགུའོ། །དེ་ནི་སྤྲུལ་སྐུ་དང་ལོངས་སྐུ་ལ་བརྟེན་ནས་
སེམས་ཕྱིར་འཛིན་པ་ཡིན།
དེ་ནས་སེམས་ནང་དུ་འཛིན་པ་ནི། རང་གི་སྙིང་གི་དཀྱིལ་དུ་
ཆོས་སྐུ་རྡོ་རྗེ་འཆང་སྐུ་མདོག་མཐིང་ག་སྐུ་ཚོན་གང་བ་ཕྱག་ན་རྡོ་རྗེ་
དང་དྲིལ་བུ་ཐུགས་ཀར་བསྣོལ་ཏེ་འཛིན་པ། རྡོ་རྗེའི་སྐྱིལ་ཀྲུང་གིས་
པདྨ་དང་ཟླ་བའི་གདན་ལ་བཞུགས་པ་དར་དང་རིན་པོ་ཆེས་བརྒྱན་
པ་ཞིག་སྒོམས། དེ་ལ་མ་ཡེངས་པར་སེམས་གནས་ཅི་ཐུབ་བྱའོ། །
དེ་ཡང་ཞི་ཞེས་པ་སེམས་དྲན་རྟོག་སྣ་ཚོགས་སུ་འཕྲོ་བ་ཞི་ནས།
སེམས་གར་གཏད་དུ་ལྷན་ནེ་གནས་པ་ནི་ཞི་གནས་ཡིན་ནོ། །
དེ་ནས་མཚན་མེད་ཞི་གནས་ཀུན་ཏུ་བཟང་པོ་ལ་སེམས་བཟུང་
བ་ནི། ཀུན་ཏུ་བཟང་པོ་གཟུགས་ཁ་དོག་དངོས་པོ་མེད་པའི་སྟོང་པ་
ཉིད་དེ། སེམས་ལ་ཅི་ཡང་མི་བསྒོམ་མི་བསམ་ སྔར་འདས་ པའི་
182



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རྗེས་མི་གཅོད། མ་འོངས་པའི་མདུན་མི་བསུ། ད་ལྟའི་ཤེས་པ་ལ་
དགག་སྒྲུབ་མི་བྱ་བར་མ་ཡེངས་ཙམ་དུ་སློད་དེ་ཀློད་ལ་བཞག་སྟེ།
ཨོ་ རྒྱན་ རིན་པོ་ཆེའི་ ཞལ་ནས། བཞག་ཐབས་ སེམས་ཀྱི་གནད་
གསུམ་ནི༔ ཐ་མལ་དུ་མ་ཡེངས་རྟོག་པས་མ་འགྱུས༔ ཡིད་བཟོ་མ་
བྱས་པར་ཤེས་པ་རང་ལུགས་སུ་ཕྱ་ལེ་བཞག་གོ༔ དེས་སྒོམ་རང་
བབས་སུ་འོང་ལ་ཡེངས་པ་དང་འགྱུས་ན་སྒོམ་མི་སྐྱེའོ། །དེ་ལྟར་
རང་ལུགས་སུ་བཞག་པས་རྣམ་རྟོག་ཕྲ་རགས་ཐམས་ཅད་རང་སར་
ཉལ་ཞིང་ཞི་ནས་སེམས་རང་སར་ལྷན་ནེ་གནས་པ་འོང་བ་དེ་ལ་ཞི་
གནས་ ཟེརཿ ཞེས་ གསུངས་སོ། །དེ་ ལ་ འདི་ སྐབས་ནི་ཞི་ གནས་
རྐྱང་པ་བསྒོམ་པའི་སྐབས་ཡིན་ཏེ། སེམས་གང་དུ་ཡང་མི་འཕྲོ་བར་
གནས་ ཅི་ཐུབ་ བྱའོ། །ལུས་གནད་དང་ ལྡན་ པའི་ ངང་ནས་ ལུས་
སེམས་གཉིས་ཀ་བག་ཀློད་ལ་འབོལ་ལེ་ཤིག་གེ་བཞག །སེམས་
འཕྲོ་ན་འཕྲོ་མི་བཅུག་པར་གནས་པའི་སྟེང་དུ་བཞག་གོ། །དེ་ལ་
རྣམ་རྟོག་འཕྲོ་བ་ཞི་ནས་སེམས་ཀྱིལ་ལེ་གནས་པ་ཞི་གནས་ཡིན་
ནོ། །དེ་ ལ་ ཡང་ སྐྱོན་ ཅན་ དང་ སྐྱོན་ མེད་ གཉིས་ ཏེ། སེམས་ ཞི་
གནས་ལ་སོང་བས་བོས་ཀྱང་མི་ཐོས་དཔེར་ན་གཉིད་འཐུག་པོ་ལ་
183



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སོང་བ་འདྲ་བ། གཉིད་ཡུར་བ་ཡང་མིན་པ། དེའི་ཚེ་མིག་གིས་ཀྱང་
ཅི་མི་མཐོང་བ། སེམས་མི་གསལ་བར་དྲན་བསམ་ཅི་ཡང་མེད་པ།
དེ་ལྟ་བུ་ལ་ཡུན་རིང་ཡང་ཡང་ཡུན་ཅི་ཙམ་སོང་རང་གིས་མི་ཤེས་པ།
ཏིང་ངེ་འཛིན་དེ་ལས་སང་པ་ན་གཉིད་སད་པའམ་བརྒྱལ་སངས་པ་
ལྟར་ད་རེས་ང་ལ་ཅི་རེད་པ་ཡིན་སྙམ་པ་དེ་འདྲ་བ་ཞིག་འོང་བ་དེ་ནི་
ཞི་གནས་འཐམ་པོ་ཡིན་ཏེ། དེ་འདྲ་ལ་དང་པོ་ཡུད་རེ་སོང་ཡང་སྐྱོན་
མེད་དེ་སྒོམ་སྐྱེ་བའི་སྔ་ལྟས་ཀྱང་ཡིན། དེ་སྒོམ་ཡིན་བསམ་ནས་
དེའི་མུས་བསྒོམ་མི་རུང་སྟེ། དེ་ཁོ་ན་བསྒོམ་ན་དུད་འགྲོར་སྐྱེ་བའི་
རྒྱུ་ཡིན། ཡང་རང་གི་སྙིང་གི་དཀྱིལ་དུ་སེམས་གཏད་ལ་དེ་ནས་
ཡིད་ལ་ཅི་ཡང་མི་བསམ་པར་བསྡད་པས། སེམས་ལ་དྲན་རྟོག་ཅི་
ཡང་མི་སྐྱེ་བར་སེམས་གནས་ཏེ། དེ་ལྟར་དྲན་རྟོག་མེད་པས་ཕྱིའི་
རྣམ་ཤེས་ཚོགས་བརྒྱད་མི་གསལ། ཡིད་ལ་དྲན་རྟོག་གཞན་མེད་
ཀྱང་སེམས་རྩེ་གཅིག་ཏུ་གནས་པའི་འདུ་ཤེས་ཙམ་ཡོད་ལ། གནས་
པའི་ངོ་བོ་ལ་ལྟ་བ་ནི་མེད་པ། དེ་བསྒོམ་པའི་ཚེ་ཉི་མ་གར་སོང་མི་
ཚོར་བ་ཞིག་འོང་བ་ནི་ཉན་ཐོས་འགོག་པ་ཆ་མཐུན་ཞེས་བྱ་སྟེ་ཞི་
གནས་སྐྱོན་མེད་མིན་པས། དང་པོ་ཡུད་རེ་ནི་སྐྱོན་མེད་རྒྱུན་དུ་དེ་
184



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལྟར་བསྒོམ་མི་རུང་ངོ༌། །འོ་ན་སྐྱོན་མེད་ཞི་གནས་ཇི་ལྟར་ཡིན་ཞེ་ན།
སེམས་གར་གཏད་དུ་མེ་རེ་ཁྱིལ་ལེ་གནས་པ། གསལ་སེང་ངེ་བ།
དེ་བསྒོམས་པའི་ཚེ་མིག་རྣ་བ་སོགས་རྣམ་ཤེས་ཚོགས་བརྒྱད་མ་
འགག་པར་སོ་སོར་གསལ་བ། ལུས་སེམས་བདེ་བས་ཁྱབ་པས་
སུན་རྒྱུ་མེད་པ། དེ་བསྒོམ་པའི་ཚེ་ནམ་བསྒོམ་དེ་ལྟར་འཆར། མི་
བསྒོམ་ཚེ་དེ་ལ་སད་མི་དགོས་པར་རང་དབང་ཆེ་བ་ནི་ཞི་གནས་
རྐྱང་བ་སྟེ་བསྒོམ་གྱི་གཞི་ཡིན་ནོ། །དེ་ལ་ཡང་ཞི་གནས་བསྒོམ་པས་
ལུས་སེམས་བདེ་བ་སྐྱེ་སྟེ། དེ་ལ་ཆགས་ཞེན་ཆེན་པོ་སྐྱེས་ཏེ་མཆོག་
ཏུ་བཟུང་བས་འདོད་ཁམས་ཀྱི་ལྷར་སྐྱེ། ཆགས་ཞེན་མེད་པར་སྐྱོང་
ན་ལམ་དུ་འགྲོ། ལ་ལ་གསལ་སེང་ངེ་མར་མེ་རླུང་གིས་མི་བསྐྱོད་པ་
ལྟ་བུ་ལ་རྩེ་གཅིག་ཏུ་གནས་པ་ཞིག་འབྱུང༌། དེ་ཞི་གནས་སྐྱོན་མེད་
ཡིན་ཡང་ཆགས་ཞེན་ཆེན་པོས་དེ་བསྒོམ་དུ་འཛིན་ན་གཟུགས་
ཁམས་ཀྱི་ལྷར་སྐྱེ་བའི་རྒྱུ་ཡིན། ལ་ལས་ཅི་ཡང་འཕྲོ་རྒྱུ་ཡང་མེད་
གནས་རྒྱུ་ཡང་མེད་ཅི་ཡང་མི་འདུག་སྟོང་པ་རེད་སྙམ་པའི་དྲན་པ་
གཅིག་པུ་དེ་ལ་གནས་ནས་ཅི་ཡང་མི་འཕྲོ་བ་ཞིག་འབྱུང༌། དེ་ནི་ཅི་
ཡང་མེད་པའི་སྐྱེ་མཆེད་སོགས་གཟུགས་མེད་དུ་སྐྱེ་བའི་རྒྱུ་ཡིན། དེ་
185



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བསྒོམ་དུ་འཛིན་མི་རུང༌། འོན་ཀྱང་དེ་རྣམས་སྐྱེ་དགོས་རྒྱུ་ཞིག་ཡིན།
སྐས་ཐེམ་འོག་མ་མི་བརྫི་བར་གོང་མར་མི་སླེབ། དེ་ཚོ་ཐམས་ཅད་
རིམ་པར་སྐྱེས་ན་སྒོམ་པའི་ཡོན་ཏན་དང་སྟོབས་ཆེ་བ་ཡིན། ལ་ལ་
གནས་ཉམས་ཆུང་འཕྲོ་རྒོད་ཤས་ཆེ་སྟེ། སེམས་སྐད་ཅིག་ཀྱང་མི་
སྡོད་པར་ཕྱོགས་ཐམས་ཅད་དུ་རླུང་འཚུབས་པ་ལྟར་རྒྱུག །ང་ལ་
སྒོམ་མི་འོང་བར་གདའ་བསམ་པ་ཞིག་འོང་སྟེ། དེ་ཡང་གནས་པ་
གཅིག་ཡིན། རྩུབ་ཉམས་ཟེར། སེམས་མི་སྡོད་པར་རིག་པ་དེ་རང་
གནས་པ་ཡིན། སྔོན་བསྐལ་པ་དུ་མ་ནས་སེམས་དེ་ལྟར་ཡོད་དེ་ད་
བར་མ་མཐོང༌། དེ་རྐུན་མ་ངོས་ཟིན་པ་འདྲ་བས། སེམས་འཕྲོ་དུས་
འཕྲོ་མཁན་དང་རྒྱུག་མཁན་དེ་ལ་གཟུགས་ཁ་དོག་དང་དངོས་པོ་ཅི་
འདྲ་བ་ཞིག་གདའ་ཧྲིག་གེ་ལྟོས་དང་འདི་མཐོང་མེད་པར་རང་མལ་
དུ་འཁོར་འོང་། ལར་བསྒྲིམ་དྲག་ན་མི་སྡོད་པས་ལུས་སེམས་བག་
ཀློད་ལ་མ་ཡེངས་ཙམ་དུ་ཞོག་དང་བབས་ཀྱིས་གནས་ནས་འོང་བ་
ཡིན། དེས་ན་སེམས་ཡོད་མེད་གནས་མི་གནས་སོགས་རྣམ་རྟོག་མི་
འགྱུ་བར་ལྷན་ནེ་གནས་པ། ལུས་ངག་ཡིད་གསུམ་ལ་མི་དགེ་བའི་
རྟོག་པ་མེད་པ། འདི་སྒོམ་ཡིན་སྙམ་པའི་ང་རྒྱལ་ཡང་མེད་པ། ཞི་
186



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གནས་ཀྱིས་ལུས་སེམས་བདེ་བས་ཁྱབ་པ་དེ་ལ་ཆགས་ཞེན་སྲེད་པ་
ཡང་མེད་པ། དམིགས་པ་གང་ལ་བཟུང་བའི་གཏད་སོ་མེད་པར་
སེམས་རང་བཞིན་གྱིས་གནས་ན། ཞི་གནས་ལེགས་པོ་ཡིན་ཏེ། ཞི་
གནས་དེ་ལ་རྟོག་དཔྱོད་སེམས་མི་འཕྲོ་བའི་གཉེན་པོ་ལ་བརྩོན་
པར་བྱས་པས་ཡིད་དགའ་བ་དང་བདེ་བ་དང་ལྡན་ཞིང་རྩེ་གཅིག་ཏུ་
གནས་པ་བསམ་གཏན་དང་པོ་དང༌། སེམས་འཕྲོ་དོགས་ཀྱི་རྟོག་
དཔྱོད་མི་དགོས་པར་རྩེ་གཅིག་ཏུ་ཡིད་ནང་དུ་དྭངས་བ་གཉིས་པ་
དང༌། སེམས་རྟོག་དཔྱོད་བདེ་སྡུག་མེད་པར་དྲན་ཤེས་དང་ ལྡན་
པས་རྩེ་གཅིག་ཏུ་གནས་པ་གསུམ་པ་དང༌། རྟོག་དཔྱོད་བདེ་སྡུག་
དང་ཡིད་བདེ་མི་བདེ་དབུགས་དབྱུང་རྔུབ་མེད་ཅིང་ཡིད་མི་གཡོ་
བའི་བཏང་སྙོམས་དྲན་པ་དག་པ་ནི་བསམ་གཏན་བཞི་པ་ཞེས་
བྱའོ། །ཞེས་གསུངས་སོ། །དེ་ལྟ་བུའི་ཞི་གནས་བཟང་པོ་སྐྱེ་ནའང་
དེ་ལ་ཆགས་ཞེན་མེད་པར་བསྐྱངས་ན་ལམ་དུ་འགྲོ་ལ། གལ་ཏེ་
ཆགས་ཞེན་མཆོག་འཛིན་བྱེད་ན་དེ་ཉིད་སྒོམ་ཡིན་སྙམ་ནས་ཉམས་
སུ་བླངས་ན་གནས་སྐབས་ཟག་བཅས་ཀྱི་མངོན་ཤེས་དང་རྫུ་འཕྲུལ་
ཐོབ་ཀྱང༌། འཁོར་བ་ནས་མི་འཕགས་ཏེ་ཚངས་རིས་དང༌། ཚངས་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པ་འདུན་འདོན་དང༌། ཚངས་ཆེན་གསུམ་དུ་བསམ་གཏན་དང་པོ་
བསྒོམས་ པས་ སྐྱེ་ལ། འོད་ཆུང་ དང༌། ཚད་མེད་འོད་དང༌། འོད་ །
གསལ་གསུམ་དུ་ནི་བསམ་གཏན་གཉིས་པ་བསྒོམས་པས་སྐྱེ་ཞིང༌།
དགེ་ བ་ དང༌། དགེ་ཆུང་དང༌། ཚད་མེད་ དགེ་ གསུམ་ནི་བསམ་
གཏན་གསུམ་པ་བསྒོམས་པས་སྐྱེ་བ་དང༌། སྤྲིན་མེད་འོད་དང༌།
བསོད་ནམས་སྐྱེས་དང་། འབྲས་བུ་ཆེ་བ་གསུམ་དུ་ནི་བསམ་གཏན་
བཞི་པ་བསྒོམས་པས་སྐྱེ་སྟེ། དེ་དག་ཏུ་ནི་ཞི་གནས་རྐྱང་པས་སྐྱེ་སྟེ་
ཕྱི་རོལ་པ་དང་བོན་པོ་སོགས་ཀྱང་སྐྱེ་ཞིང་། ཕྱི་པ་རྣམས་ཀྱིས་དེ་
ཙམ་ཐོབ་པ་ལ་མཐར་ཐུག་གི་འབྲས་བུར་འདོད་པ་ཡིན་ནོ། །མི་ཆེ་
བ་དང༌། མི་གདུང་བ་དང༌། ཤིན་ཏུ་མཐོང་བ། གྱ་ནོམ་སྣང༌། འོག་
མིན་དང་ལྔ་ནི་འཕགས་པའི་གནས་ལྔ་ཞེས་བྱ་སྟེ། ཞི་གནས་ཁོ་
ནས་མི་སྐྱེ་ཞིང་སོ་སོའི་སྐྱེ་བོ་ཡང་མི་སྐྱེ་སྟེ་འཕགས་པ་ཁོ་ནའི་
གནས་ཡིན་ནོ། །གསལ་ལ་མི་རྟོག་པ་ལ་མཚན་མར་འཛིན་པའི་
འདུ་ཤེས་བཀག་པས་འདུ་ཤེས་མེད་པའི་སྙོམས་འཇུག །སྣང་བ་
དང་ཐོབ་ པ་ ཐམས་ཅད་བཀག་ནས་རྣམ་ཤེས་ནམ་མཁའ་ལྟར་
བསྒོམས་པས་རྣམ་ཤེས་མཐའ་ཡས། ཡུལ་ཡུལ་ཅན་གཉིས་ཀ་མ་
188



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གྲུབ་ཅི་ཡང་མ་གྲུབ་པར་བསྒོམས་པས་ཅི་ཡང་མེད་པར་སྐྱེ། ཅི་
ཡང་མེད་པའི་འདུ་ཤེས་རགས་པ་བཀག་ནས་འདུ་ཤེས་ཕྲ་བ་ནི་
མེད་པའང་མ་ཡིན་ནོ་སྙམ་པ་བསྒོམས་པས། འདུ་ཤེས་མེད་འདུ་
ཤེས་མེད་མིན་གྱི་ལྷར་སྐྱེ་སྟེ། དེ་དག་ཞི་གནས་རྐྱང་པ་མཆོག་ཏུ་
གྱུར་ཀྱང་སེམས་ཀྱི་འཛིན་པ་ ཕྲ་འུས་བཅིངས་ནས། ལྷག་མཐོང་
རང་ངོ་མ་མཐོང་བའི་སྐྱོན་ཡིན་ཏེ༔ ས་ར་ཧས གཉུག་མའི་ཡིད་ལ་
སྐྱོན་གྱིས་བྱིས་པ་བསླུས༔ སྐྱེ་བོ་མ་ལུས་ལྷག་པར་སུན་འབྱིན་ཅིང་
ང་རྒྱལ་སྐྱོན་གྱིས་དེ་ཉིད་མཚོན་མི་ནུས༔ འཇིག་རྟེན་མ་ལུས་བསམ་
གཏན་གྱིས་རྨོངས་འགྱུར༔ ཞེས་གསུངས་སོ། །
༈ དེ་ནས་བདེ་ཉམས་ལ་མི་ཞེན་པར་དེའི་ངོ་བོ་ལ་བལྟས་པས་
བདེ་སྟོང་། གསལ་ཉམས་ལ་མཆོག་ཏུ་མི་འཛིན་པར་དེའི་ངོ་བོ་ལ་
བལྟས་པས་གསལ་སྟོང་མི་རྟོག་པ་ལ་དེར་འཛིན་གྱི་ཞེན་འཕྲིས་
མེད་པར་ངོ་བོར་བལྟས་པས་ཞི་ལྷག་ཟུང་འཇུག་བྱང་ཆུབ་ཀྱི་ལམ་
དུ་འགྱུར་ཏེ། ཨོ་ རྒྱན་ རིན་པོ་ཆེའི་ ཞལ་ནས། ད་ནི་སེམས་ཞེས་
གསལ་ཆར་ཡོད་ལ༔ འདི་ཞེས་མཚན་མར་མ་གྲུབ་པ་འདི༔ ཐོག་
མཐའ་བར་གསུམ་བྱུང་གནས་འགྲོ་གསུམ་རྩད་བཅད་པར་བྱ་སྟེ༔
189



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དང་པོ་གང་ནས་བྱུང་ཅི་ལྟར་བྱུང༔ གཟུགས་ཁ་དོག་མཚན་ཉིད་
གནས་ལུགས་ངོ་བོ་ལེགས་པར་གཏན་ལ་ཕབ་སྟེ་བསྐོར་ཞིང་བལྟའོ༔
སྟོང་ཕྱོགས་ཁ་ལྟ་ལ་མི་ཞེན་ནས་ཤིན་ཏུ་ཡང་ནན་ཏན་བྱའོ༔ ཞེས་
དང༌། དེ་ནས་བར་དུ་གནས་ས་ཐ་མ་འགྲོ་ས་རྣམས་ལེགས་པར་
བརྟགས་ཤིང་ངོ་བོ་ལ་བལྟ་རུ་འཇུག་པ་གལ་ཆེའོ༔ ཞེས་གསུངས་
པ་དང༌། དེ་རྣམས་ཀྱི་དོན་རྡོ་རྗེའི་ཚིག་རྐང་ལས། ཅི་བསམ་བསམ་
ཞིང་ཅི་དྲན་དྲན༔ ཅི་མཐོང་མཐོང་ཞིང་ཅི་རིག་རིག ངོ་བོར་བལྟས།
ཞེས་དང༌། དེའི་འགྲེལ་པ་ཐུགས་རྗེ་ཆེན་པོས་ གསུངས་པ་ལས།
རང་གིས་ཅི་བསམ་པ་བསམ་ཞིང་གང་བསམ་པ་བསམ་པ་ཅི་དྲན་
ཞིང་གང་དྲན་པ༔ ཅི་མཐོང་བ་མཐོང་ཞིང་ཅི་རིག་པ་རིག་པ༔ ངོ་
བོར་བལྟས༔ ཞེས་གསུངས་པའི་དོན་ཡིན་པས། རང་གི་སེམས་དེ་
ལུས་ཀྱི་ནང་ན་ཡོད་དམ་ཕྱི་ན་ཡོད། ནང་ན་ཡོད་ན་དོན་ལྔ་སྣོད་
དྲུག་སྤྱི་བོའི་ཀླད་པ་ནས་རྐང་མཐིལ་ནང་ཡན་ཆད་གང་དུ་སེམས་
གདའ། བསམ་བློ་ཐོངས་ལ་ཚོལ་ཞིག །གལ་ཏེ་སེམས་སྙིང་གི་ནང་
དུ་ཡོད་བསམ་ན། སྙིང་ཤུན་ལ་ཡོད་དམ། སྙིང་གི་ཚིལ་དང༌། ཤ་
དང་ཁྲག་གང་ལ་སེམས་གདའ། ལུས་ཀྱི་ཕྱི་ལ་ཡོད་ན་ལུས་སྟོད་
190



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྨད་དང་མདུན་རྒྱབ་གང་དུ་གདའ། དེ་བས་ཀྱང་ཕྱི་ལ་ཡོད་ན་ཤར་
ལྷོ་ནུབ་བྱང་སྟེང་འོག་གང་དུ་སེམས་གདའ། སེམས་དེའི་ཁ་དོག་
དཀར་སེར་དམར་ལྗང་མཐིང་ཁ་སོགས་ ཁ་དོག་ ཇི་ལྟར་གདའ། །
སེམས་དེའི་དབྱིབས་ཟླུམ་པོ་གྲུ་བཞི་ ཟླ་གམ་གྲུ་གསུམ་སོགས་
དབྱིབས་ཇི་ལྟར་གདའ། སེམས་དེའི་གཟུགས་མཛེས་མི་མཛེས་ཆེ་
ཆུང་ཇི་ལྟར་གདའ། སེམས་དེའི་སྒྲ་ སྙན་མི་སྙན་ ཇི་ ལྟར་ གདའ།
སེམས་དེའི་དྲི་ཞིམ་བཙོག་ཇི་ལྟར་གདའ། སེམས་དེའི་རོ་ཁ་མངར་
ཇི་ ལྟར་ གདའ། སེམས་ དེའི་ རེག་ བྱ་ འཇམ་རྩུབ་ ཇི་ ལྟར་གདའ།
སེམས་ དེའི་ ཆོས་ ཉིད་ དེ་ ཇི་འདྲ་ བར་གདའ། ལུས་ དང༌ སེམས་
གཉིས་གཅིག་ཡིན་ནམ་སོ་སོ་ཡིན། ལུས་སེམས་ གཅིག་ཡིན་ན་
ལུས་འཆི་དུས་སེམས་འཆིའམ། སོ་སོ་ཡིན་ན་ལུས་ན་དུས་སེམས་
ཅི་ལ་མི་བདེ། སེམས་མི་འདུག་བསམ་ན་ཞེ་སྡང་དང་ང་རྒྱལ་དང་
ཕྲག་དོག་དང་ཁོང་ཁྲོ་དང་དད་པ་དང་དག་སྣང་སྐྱེ་མཁན་འདི་སུ་
ཡིན། སེམས་ ཡོད་ སྙམ་ ན་ དངོས་ པོ་ ཇི་ ལྟར་ གདའ། ཡོད་ མེད་
གཉིས་ཀ་ཡིན་སྙམ་ན་ཡོད་མེད་གཉིས་འགལ་བ་ཡིན་པས་མི་སྲིད།
སེམས་འདི་དང་པོ་གང་ནས་བྱུང༌། ད་ལྟ་གང་དུ་གདའ། ཐ་མ་གར་
191



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འགག་ནས་འགྲོ། ཁྱེད་རང་རྣམས་ང་ ཟེར་ བ་ དེ་ ལུས་རེད་དམ་
སེམས་རེད། ལུས་དེ་ཡིན་ན་ལུས་དེ་འཆི་ཚར་ནས་སོ་སོར་འཐོར་
རྒྱུ་ཡིན་པས་ང་ཟེར་བ་དང་བདག་ཟེར་བ་དེ་ཤི་ནས་མེད་པར་
འགྱུར་ རམ། སེམས་དེ་ང་ཟེར་བ འམ་བདག་ཟེར་བ་ དེ་ཡིན་ན།
སེམས་ལ་གཟུགས་ཁ་དོག་ཅིག་ཡོད་དགོས། དེ་མེད་ན་ང་ཟེར་དོན་
དང་བདག་ཟེར་དོན་མེད། རང་གི་མིང་ འདི་ནི་ ཕ་མ་དང༌ སློབ་
དཔོན་ སོགས་ ཀྱིས་ བཏགས་ པ་ ཡིན། མིང་ བརྗེས་ ནས་ ང་ དང་
བདག་བརྗེས་པར་འགྱུར་རམ་སེམས་དེ་གཅིག་ཁོ་ན་རེད་དམ་མང་
པོ་ཞིག་གདའ། གཅིག་ཡིན་ན་མིག་གི་རྣམ་ཤེས་སོགས་རྣམ་ཤེས་
ཚོགས་བརྒྱད་ཅི་ལ་འོང་། སེམས་དེ་མང་པོ་འདུག་ན་མི་གཅིག་ལ་
སེམས་མང་པོ་ཡོད་ པ་མི་སྲིད། སེམས་ནི་རྟག་ པ་ མི་ འགྱུར་བ་
གཅིག་ འདུག་ གམ། དེ་ འདུག་ ན་ སེམས་ གང་ ཡིན་ གཅིག་ མ་
གཏོགས་མང་པོ་དྲན་ཞིང་འགྱུར་འགྲོ་བ་ཅི་ཡིན། སེམས་མི་རྟག་པ་
ཡིན་ན་ཆགས་ཤིང་ཞིག་པར་འགྱུར་བ་ལ་སེམས་མི་རྟག་ཅིང་མེད་
པར་འགྱུར་རམ། སེམས་སྣང་བ་ཞིག་ཡིན་ན་མཐོང་ཞིང་བསྟེན་དུ་
ཡོད་དགོས། སེམས་མི་སྣང་བ་ཡིན་ན་ཅི་ཡང་འཆར་མི་གཏུབ།
192



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སེམས་སྐྱེ་བ་ཡིན་ན་གང་ལས་སྐྱེ། སེམས་གནས་པ་ཡིན་ན་གཞི་
གང་ལ་གནས། སེམས་འགག་པ་ཡིན་ན་གང་དུ་འགག། སེམས་མི་
དྲན་དགུ་དྲན་མི་འཕྲོ་དགུ་འཕྲོ་ཞིག་འདུག་བསམ་ན། སེམས་ཀྱི་
དྲན་རྟོག་དེ་དང་པོ་གང་ནས་བྱུང༌། ད་ལྟ་ངོ་བོ་ཅི་འདྲ་བ་ཞིག་གདའ།
ཐ་མ་གང་དུ་འགྲོ་ཞིང་འགག་པར་སྣང་། སེམས་སྟོང་པ་ནམ་མཁའ་
དང་འདྲའོ་སྙམ་ན་སྟོང་པ་ཉིད་ལ་དྲན་རྟོག་སྣ་ཚོགས་ཇི་ལྟར་འཆར། །
ད་སེམས་དེ་ཤར་ཕྱོགས་ཀྱི་ནམ་མཁའ་ལ་ཕར་ཐོངས་དང་འགྲོ་
མཁན་འདུག་གམ་མི་འདུག །འདུག་ན་འགྲོ་མཁན་དེ་ཅི་འདྲ་ཞིག་
གདའ། སོང་ན་ཅི་ཙམ་ཕྱིན་པར་གདའ། ཚུར་ནམ་དུས་ཙམ་འཁོར་
འོང༌། དེ་བཞིན་དུ་ ཕྱོགས་བཞི་མཚམས་བརྒྱད་སྟེང་འོག་གཉིས་
དང་བཅུར་སེམས་ཐོངས་ ལ་འགྲོ་ལུགས་ཅི་འདྲ། འགྲོ་མཁན་ཇི་
ལྟ་ བུ། ཚུར་ ཇི་ ལྟར་ འཁོར་ བསམ་ བློ་ ཐོངས་མཛོད། མིག་ གིས་
གཟུགས་སྣ་ཚོགས་མཐོང་བ་འདི་ཡང་མིག་གིས་མཐོང་ངམ་སེམས་
ཀྱིས་མཐོང་། མིག་གིས་མཐོང་ན་ཤི་བའི་རོས་ཀྱང་མཐོང་ངམ།
སེམས་ཀྱིས་མཐོང་ན་སེམས་ལ་མིག་འདུག་གམ། མིག་མེད་པར་
སེམས་ ཀྱིས་ མཐོང་ ན་ ལོང་ བས་ ཀྱང་ གཟུགས་ མཐོང་ ངམ། དེ་
133



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བཞིན་དུ་རྣ་བས་སྒྲ་ཇི་ལྟར་ཐོས་དང༌། སྣས་དྲི་ཇི་ལྟར་ཚོར་དང༌།
ལྕེས་རོ་ཇི་ལྟང་མྱོང་དང༌། ལུས་ཀྱིས་རེག་བྱ་ཇི་ལྟར་ཚོར་ལེགས་
པར་དཔྱོད། ཞེ་སྡང་དང་ང་རྒྱལ་དང་ཕྲག་དོག་ཆགས་པ་གཏི་མུག་
རྣམས་སྐྱེ་དུས། དེ་ལུས་ལས་སྐྱེའམ་སེམས་ལས་སྐྱེ། ལུས་ལས་སྐྱེ་
ན་རོ་ལས་ཡང་དེ་རྣམས་སྐྱེའམ། སེམས་ལས་སྐྱེ་ན་དང་པོ་ཇི་ལྟར་
གང་ནས་སྐྱེ། དེ་ལྟར་ཞེ་སྡང་སོགས་སྐྱེ་བའི་སེམས་དེ་ལ་ཇི་ལྟར་
གདའ། སེམས་དང་ཞེ་སྡང་གཅིག་ཡིན་ནམ་སོ་སོ་ཡིན། མཐར་ཞེ་
སྡང་སོགས་གང་དུ་འགག་ཅིང་ཡལ། སེམས་ཀྱི་རྣམ་རྟོག་ཞེས་སམ་
འགྱུ་བ་ཞེས་སམ། དྲན་རྟོག་སྣ་ཚོགས་འཆར་བ་འདི་དང་པོ་གང་
ནས་བྱུང་ཨེ་གདའ། དེ་གདའ་ན་སང་སྐྱེ་རྒྱུའི་རྣམ་རྟོག་ཚོ་དེ་རིང་
གང་ནས་འོང་ཞིང་ཡོད། ཁར་སང་ཕན་གྱི་རྣམ་རྟོག་ཚོ་གར་སོང་།
ད་ལྟའི་རྣམ་རྟོག་འདི་ཚོ་གང་ན་བསྡད་ནས་གདའ། དེ་ཚོ་བསམ་བློ་
ལེགས་པར་ཐོངས་ལ་བརྟག་དཔྱད་མཛོད། འདི་གལ་ཆེ་བ་ཡིན་
པས་སྨོ་ཡོར་ལ་མ་བཞག །གཞན་ལ་དྲིས་ནས་བཤད་པས་མི་ཆོག །
སོ་སོ་རང་གིས་རིག་པར་བྱ་བ་ཡིན་པས་རང་གིས་མཐོང་དགོས།
རང་གིས་མ་མཐོང་ན་གཞན་གྱི་ཁ་སྟངས་བྱེད་པ་དང་ཁ་གཅོད་བྱས་
194



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པས་མི་ཆོག །སྒོམ་ཁ་གཅོད་ཁྱི་མི་རི་ཟེར་བ་ཡིན། རང་གིས་ཁོ་
ཐག་ཆོད་པའི་ངེས་ཤེས་མེད་ན་ཡི་གེ་ཤེས་པས་དཔེ་རྒྱུད་ནས་
བཤད་ནས་རང་གིས་རྟོགས་ཁ་བ་བྱས་པས་མི་ཆོག །དེས་མི་ནག་
ཆོས་རྒྱུས་མཁན་དྲེད་པོ་ཆོས་རྡུག་ཏུ་འགྲོ་བ་ཡིན། དེ་ན་དཔེ་རྒྱུད་
ལ་འདི་འདྲ་གདའ་བསམ་པའི་གོ་བ་སྐམ་པོ་མ་བཤད། རང་མགོ་
རང་གཡོག་ཏུ་འགྲོ་བ་ཡིན། སྒོམ་ཐག་ཆུ་ནང་ནས་གཅོད་དགོས།
ད་ ལྟ་རྡོ་རུས་ ཐུག་པར་ཚོལ་ལ་བཤད་རྒྱུ་ཡོད་པར་ གྱིས། ངས་
བཙལ་བས་མི་སྙེད་ སྙམ་ནས་དཔའ་མ་ཞུམ། དལ་འབྱོར་ གྱི་མི་
ལུས་རིན་པོ་ཆེ་ཐོབ། གདམས་པ་ཟབ་མོ་མཁའ་འགྲོའི་ཁ་རླངས་མ་
ཡལ་བ་འདི་ལྟ་བུ་འཆད་དུས་མི་རྙེད་ན། དུད་འགྲོ་སོགས་སུ་སྐྱེ་
དུས་རྙེད་དམ། སེམས་མ་རྙེད་ན་སྡུག་བསྔལ་ཡང་བྱེད་མི་དགོས་མ་
རྙེད་ལུགས་དེ་ཤོད། དབེན་པར་སྡོད་ལ་ལུས་གནད་ཆོས་ལ་རང་
སེམས་ཅི་འདྲ་བ་ཞིག་གདའ་བ་དེ་ཕྱི་རེས་བཤད་རྒྱུ་ཡོད་པ་གལ་ཆེ་
ཆེ། ཞེས་ནན་གྱིས་དམིགས་ཐུན་མང་དུ་བྱས་ལ་རྩད་ལེགས་པར་
བཅད་པའོ། །དེས་རྩད་ལེགས་པར་ཆོད་ནས་ཞི་གནས་ཀྱི་སྙིགས་
མ་རིམ་པར་དག་ནས། དྭངས་ཆ་སྐད་ཅིག་མ་རང་ཐོག་ན་ཆགས་
195



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཤིང་རྟོག་མེད་ཀྱི་ངང་དུ་སྐྱེ་མེད་ཀྱི་ངེས་ཤེས་ལྷག་གིས་སྐྱེ་བའོ། །
༈ དེ་ནས་ངོ་སྤྲོད་གདབ་པ་ནི། ཉམས་མཐོ་དམན་ས་མཚམས་
མང་བས་སོ་སོར་ངོ་སྤྲོད་ཤེས་དགོས་པ་འདི་གལ་པོ་ཆེ་གནད་ཀྱི་
གདམས་པའོ། །དེ་ཡང་རྩ་བ་རྡོ་རྗེའི་ཚིག་རྐང་ལས། དང་པོ་གནས་
འགྱུ་ངོ་སྤྲོད་པ་ནི༔ དཀྱིལ་གནས་ཡུད་འགྱུ་གཉིས་ཀ་རིག༔ ཅེས་
དང༌། དེའི་འགྲེལ་པ་ཐུགས་རྗེ་ཆེན་པོས་གསུངས་པ་ལས། དཀྱིལ་
ལེ་གནས་པ་ནི་གནས་པའོ༔ ཡུད་ཡུད་འཕྲོ་བ་ནི་ འགྱུ་བའོ༔ དེ་
གཉིས་ཀ་ཡིད་ཀྱིས་རིག་པ་ནི་རིག་པའོ༔ ཞེས་གསུངས་སོ། །དེའི་
དོན་བཤད་ན། མདོ་སྡེ་དཀོན་མཆོག་བརྩེགས་པ་ལས། འོད་སྲུང་
སེམས་ནི་ནང་ན་ཡང་མེད། ཕྱི་རོལ་ན་ཡང་མེད། དེ་གཉིས་ཀ་མེད་
པ་ ཡང་ མི་ དམིགས་ སོ། །འོད་སྲུང་ སེམས་ ནི་ དཔྱད་ དུ་མེད་ པ།
བསྟན་དུ་མེད་པ། རྟེན་མ་ཡིན་པ་སྣང་བ་མེད་པ་རྣམ་པར་རིག་པ་
མེད་པ་གནས་པ་མེད་པའོ། །འོད་སྲུང་སེམས་ནི་སངས་རྒྱས་ཐམས་
ཅད་ཀྱིས་ཀྱང་མ་གཟིགས་མི་གཟིགས་གཟིགས་པར་མི་འགྱུར་རོ། །
ལོག་པར་ཞུགས་ པའི་ འདུ་ཤེས་ ལས་ ཆོས་རྣམས་ འབྱུང་ བ་ མ་
གཏོགས་པར། སངས་རྒྱས་ཐམས་ཅད་ཀྱིས་ཀྱང་མ་གཟིགས། མི་
196



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གཟིགས་གཟིགས་པར་མི་འགྱུར་བ་གང་ཡིན་པ་དེའི་རྒྱུ་བ་ཅི་འདྲ་
བར་རིག་པར་བྱ་ཞེ་ན། འོད་སྲུང་སེམས་ནི་སྒྱུ་མ་དང་མཚུངས་ཏེ།
ཡང་དག་པར་མ་ཡིན་པ་ཀུན་ཏུ་བརྟགས་པས་སྐྱེ་བ་མང་པོ་ཡོངས་
སུ་མི་འཛིན་ཏོ། །འོད་སྲུང་སེམས་ནི་འབབ་ཆུའི་རྒྱུན་དང་མཚུངས་
ཏེ། མི་གནས་པ་སྐྱེས་ནས་འཇིག་འཇུ་བའོ། །འོད་སྲུང་སེམས་ནི་
རླུང་དང་མཚུངས་ཏེ་རིང་དུ་འགྲོ་ཞིང་བཟུང་དུ་མེད་པར་རྒྱུའོ། །འོད་
སྲུང་སེམས་ནི་མར་མེའི་འོད་འཕྲོ་བ་དང་མཚུངས་ཏེ་རྒྱུ་དང་རྐྱེན་
ལས་འབྱུང་བའོ། །འོད་སྲུང་སེམས་ནི་ནམ་མཁའ་དང་མཚུངས་ཏེ།
ཉེ་བའི་ཉོན་མོངས་པ་གློ་བུར་བ་རྣམས་ཀྱིས་ཉེ་བར་ཉོན་མོངས་
པའོ། །འོད་ སྲུང་ སེམས་ ནི་ གློག་ དང༌ མཚུངས་ ཏེ། སྐད་ ཅིག་ ཏུ་
འཇིག་ཅིང་མི་གནས་སོ། །ཞེས་དང༌། རྣམ་སྣང་མངོན་བྱང་ལས།
བྱང་ཆུབ་དང་ཐམས་ཅད་མཁྱེན་པ་ཉིད་ནི་རང་གི་སེམས་ལ་ཡོངས་
སུ་བཙལ་བར་བྱའོ། །དེ་ཅིའི་ཕྱིར་ཞེ་ན། སེམས་དེ་ནི་རང་བཞིན་
གྱིས་རྣམ་པར་ དག་ པ་ ཡིན་ཏེ། དེ་ནི་ནང་ནའང་མེད། ཕྱི་རོལ་
ནའང་ མེད། གཉིས་ ཀའི་ བར་ ནའང་ གནས་ མི་ དམིགས་ སོ། །
གསང་བའི་བདག་པོ་སེམས་དེ་ནི་དེ་བཞིན་གཤེགས་པ་དགྲ་བཅོམ་
197



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་མ་གཟིགས་
མི་གཟིགས་གཟིགས་པར་མི་འགྱུར་ཏེ། སྔོན་པོ་མ་ཡིན་སེར་པོ་མ་
ཡིན་དམར་པོ་མ་ཡིན་དཀར་པོ་མ་ཡིན་ཁ་དོག་ལེ་བརྒན་དུ་མ་ཡིན་
ཤེལ་གྱི་ཁ་དོག་ཏུ་མ་ཡིན། ཐུང་ངུ་མ་ཡིན་རིང་པོ་མ་ཡིན་ཟླུམ་པོ་མ་
ཡིན་གྲུ་བཞི་མ་ཡིན་སྣང་བ་མ་ཡིན་མུན་པ་མ་ཡིན། ཞེས་དང་། དྲི་
མེད་འོད་ལས། གཅིག་མིན་དུ་མའི་མཚན་ཉིད་མིན། །དངོས་མེད་
དངོས་པོ་མེད་པས་མིན། །འདི་ནི་རྟེན་འབྲེལ་ཆོས་སྐུའོ། །ཞེས་དང༌།
ཆོས་ཀྱི་རྒྱ་མཚོའི་མདོ་ལས། སེམས་གཅིག་དང་གཉིས་སུ་མེད་པ་
ཤེས་ན། དཔེར་ན་མེ་ལོང་གི་སྟེང་གི་རྡུལ་གོས་ཀྱིས་ཕྱིས་པས་རྡུལ་
མེད་པ་དང་འདྲ་བས་མཚུངས་སོ། །ཁང་སྟོང་གི་མུན་པ་ལོ་སྟོང་
ལོན་པ་མར་མེ་གཅིག་བཏེགས་པས་སེལ་བ་བཞིན་དུ། སེམས་ལ་
ངོ་བོ་ཉིད་མེད་པ་ཡང་དག་པའི་བདེན་པ་ཤེས་པ་ཙམ་གྱིས་བསྐལ་
པ་གྲངས་མེད་པར་བསགས་པའི་སྡིག་པ་སྐད་ཅིག་གིས་འདག་གོ་
ཞེས་དང༌། གཤེད་དམར་རྒྱུད་ལས། རྐྱེན་ལས་བྱུང་བ་མ་མཐོང་
ཞིང༌། །དོན་ཉིད་ ཀྱིས་ནི་ཚོར་བ་མེད། །སྐྱེ་བ་དང་ནི་འཇིག་པ་
ཡང་། །གང་ལས་འབྱུང་བ་རྣམ་པར་བརྟག །འདི་ལ་བསལ་བྱ་ཅི་
198



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཡང་མེད། །བཞག་པར་ བྱ་བ་ཅུད་ཟད་མེད། །ཡང་ དག་ ཉིད་ལ་
ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་དང༌།
ཤནྟི་པས། གནས་ན་ཞོག་ལ་འཕྲོ་ན་ཐོངས་། །གཉེར་ཁ་མ་བྱེད་
ཡན་ དུ་ ཆུག །ཆེད་ དུ་ གང་ འཛིན་ འཁྲུལ་ པ་ ཡིན། །གཟིངས་ ལ་
འཕུར་ བའི་ བྱ་ རོག་ ལྟོས། །ཞེས་ དང༌ ། རྫོགས་ པ་ ཆེན་ པོ་ ཚིག་
གསུམ་པའི་རྒྱུད་ལས། ཀྱེ་གསང་བའི་བདག་པོ་རང་གི་རིག་པ་
འགག་པ་མེད་པར་ཝ་ལེ་གསལ་བ་འདི་སངས་རྒྱས་ཡིན་ནོ། །རང་
གི་རིག་པ་འགག་པ་མེད་པར་གསལ་བ་འདི་དང་འབྲལ་བ་མེད་
པས། སངས་རྒྱས་ཆོས་སྐུ་བསྒོམ་དུ་མེད་དོ། །རང་གི་རིག་པ་ཝ་
ལ་བ་འདི་སངས་རྒྱས་ཡིན་པས་རང་གི་ངོ་ཤེས་པས་ཆོག་གོ། །ཞེས་
དང༌། ཡེ་ཤེས་མར་མེའི་རྒྱུད་ལས། བཅོམ་ལྡན་འདས་ཀྱིས་བཀའ་
སྩལ་པ། ཆོས་སྐུ་མཚན་མར་མ་གྲུབ་པ་སྟོང་པར་བཞུགས་པ་ནི།
རང་གི་ཤེས་རིག་གི་ངོ་བོ་སེང་ངེ་བ་འདི་དངོས་པོ་དང་ཁ་དོག་ཅིའི་
ངོ་བོར་ཡང་མ་གྲུབ་པ། སྟོང་སེང་ངེ་འདུག་པ་འདི་ཡིན་ནོ། །ཞེས་
དང༌། གསང་བའི་བདག་པོ། ཆོས་སྐུ་ལྷུན་གྱིས་གྲུབ་པ་ནི། རང་གི་
སྙིང་གི་དཀྱིལ་ན་རང་གི་རིག་པ་འོད་གསལ་གྱི་ཕུང་པོར་བཞུགས་
199



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པ་ཡིན་ནོ། །ཐམས་ཅད་དུ་གསལ་བ་ནི་གཞི་མ་འགག་པར་རང་གི་
རིག་པ་མིག་གི་ནང་ནས་ཕར་སོང་བས། གཟུགས་མཐོང་བ་མ་
འགག་པར་ཤར་རོ། །རང་གི་མིག་མ་འགག་པ་དེ་ཀ་ཆོས་ཀྱི་སྐུའི་
ཡེ་ཤེས་ཡིན་ནོ། །རང་གི་རྣ་བས་སྒྲ་ཐོས་མཁན་གྱི་རིག་པ་དེ་ཀ་
ཆོས་སྐུ་ཡིན་ནོ། །རང་གི་རིག་པ་སྣ་ལ་ཕར་སོང་བ་དེ་ཀ་དྲི་མ་
འགག་པར་མྱོང་ངོ༌། །དྲི་ཚོར་མཁན་གྱི་རིག་པ་དེ་རང་ཆོས་སྐུ་ཡིན་
ནོ། །རང་གི་རིག་པ་མར་སོང་བས་ཕོ་མོའི་དབང་པོ་འཕྲད། བདེ་
བ་མ་འགག་པར་ཤར། བདེ་བ་མྱོང་བའི་རིག་པ་དེ་ཀ་ཆོས་སྐུ་ཡིན་
ནོ། །དེ་ངོ་ཤེས་པར་གྱིས་ཤིག །ཅེས་དང༌། ཨོ་རྒྱན་རིན་པོ་ཆེས་
རིག་པ་གཅེར་མཐོང་དུ་ངོ་སྤྲད་པ་ལས། ཨེ་མ་ཧོ༔ སེམས་ཞེས་བྱ་
བའི་རིག་རིག་ཏུར་ཏུར་པོ༔ ཡོད་ནི་གཅིག་ཀྱང་ཡོད་པ་མ་ཡིན་ཏེ༔
འབྱུང་ནི་འཁོར་འདས་བདེ་སྡུག་སྣ་ཚོགས་འབྱུང༔ འདོད་ནི་ཐེག་པ་
བཅུ་གཉིས་ དག་ཏུ་འདོད༔ མིང་ནི་བསམ་གྱིས་མི་ཁྱབ་སོ་སོར་
བཏགས༔ ལ་ལ་དག་གིས་སེམས་ཉིད་སེམས་ཉིད་ཟེར༔ མུ་སྟེགས་
ལ་ལས་བདག་ཅེས་མིང་དུ་བཏགས༔ ཉན་ཐོས་པས་ནི་གང་ཟག་
བདག་མེད་ཟེར༔ སེམས་ཙམ་པས་ནི་སེམས་ཞེས་མིང་དུ་བཏགས༔
200



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལ་ལས་དབུ་མ་ཞེས་པའི་མིང་དུ་བཏགསཿ ལ་ལས་ཤེས་རབ་ཕ་
རོལ་ཕྱིན་པ་ཟེར༔ ལ་ལས་བདེ་གཤེགས་སྙིང་པོ་མིང་དུ་བཏགས༔
ལ་ལས་ཕྱག་རྒྱ་ཆེན་པོའི་མིང་དུ་བཏགས ལ་ལས་ཐ་མལ་ཤེས་པ་
མིང་དུ་བཏགས༔ ལ་ ལས་ཐིག་ལེ་ཉག་གཅིག་མིང་དུ་བཏགས༔
ལ་ལས་ཆོས་ཀྱི་དབྱིངས་ཞེས་མིང་དུ་བཏགས ལ་ལས་ཀུན་གཞི་
ཞེས་པའི་མིང་དུ་བཏགས འདི་ཉིད་མངོན་སུམ་མཛུབ་ཚུགས་ངོ་
སྤྲད་ན༔ འདས་པའི་རྟོགས་པ་རྗེས་མེད་ཡལ་བའི་སྟེང༔ མ་འོངས་
རྟོག་པ་མ་སྐྱེས་སོ་མ་ལ༔ ད་ལྟའི་བཟོ་མེད་རང་ལུགས་གནས་པའི་
དུས༔ ཐ་མལ་རང་ ཁའི་ དུས་ ཀྱི་ ཤེས་ པ་ ལ༔ རང་ གིས་ རང་ ལ་
གཅེར་གྱིས་བལྟ་བའི་ཚེ༔ བལྟས་པས་མཐོང་རྒྱུ་མེད་པའི་སལ་ལེ་
བ རིག་པ་མངོན་སུམ་རྗེན་པར་ཧྲིག་གེ་བ༔ གྲུབ་པ་མེད་པའི་སྟོང་
དངས་སེང་ངེ་བ གསལ་སྟོང་གཉིས་སུ་མེད་པར་ཡེ་རེ་བ༔ རྟག་
པ་མ་ཡིན་ཅི་ཡང་གྲུབ་པ་མེད༔ ཆད་པ་མ་ཡིན་སལ་ལེ་ཧྲིག་གེ་བ༔
གཅིག་ཏུ་མ་ཡིན་དུ་མར་རིག་ཅིང་གསལ༔ དུ་མར་མ་གྱུར་དབྱེར་
མེད་ རོ་ གཅིག་ པས༔ གཞན་ན་མེད་ དེ་ རང་ རིག་ འདི་ ཉིད་ དོ༔
གདོད་གཞིའི་གནས་ལུགས་དོན་གྱི་ངོ་སྤྲོད་དེ༔ འདི་ལ་སྐུ་གསུམ་
201



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དབྱེར་མེད་གཅིག་ཏུ་ཚང༔ ཅི་ཡང་མ་གྲུབ་སྟོང་པ་ཆོས་ཀྱི་སྐུ༔ སྟོང་
པའི་རང་གདངས་གསལ་བ་ལོངས་སྐུ་ཡིན༔ འགག་མེད་ཅི་ཡང་
འཆར་བ་སྤྲུལ་སྐུ་ཡིན༔ གསུམ་ཀ་གཅིག་ཏུ་ཚང་བ་ངོ་བོ་ཡིན༔
འདི་ཉིད་བཙན་ཐབས་མཛུབ་ཚུགས་ངོ་སྤྱད་ན༔ ད་ལྟ་རང་གི་ཤེས་
པ་འདི་ཀ་ཡིན༔ མ་བཅོས་རང་གསལ་འདི་ཀ་ཡིན་པ་ལ༔ སེམས་
ཉིད་མ་རྟོགས་བྱ་བ་ཅི་ལ་ཟེར༔ འདི་ལ་བསྒོམ་རྒྱུ་ཅི་ཡང་མེད་པ་ལ༔
བསྒོམ་རྒྱུ་མ་བྱུང་བྱ་བ་ཅི་ལ་ཟེར༔ རིག་པ་མངོན་སུམ་འདི་ཀ་ཡིན་
པ་ལ༔ རང་སེམས་མ་རྙེད་བྱ་བ་ཅི་ལ་ཟེར༔ གསལ་རིག་རྒྱུན་ཆད་
མེད་པ་འདི་ཀ་ལ༔ སེམས་ངོ་མ་མཐོང་བྱ་བ་ཅི་ལ་ཟེར༔ ཡིད་ཀྱི་
བསམ་མཁན་ཁོ་རང་ཡིན་པ་ལ༔ བཙལ་བས་མ་རྙེད་བྱ་བ་ཅི་ལ་
ཟེར༔ འདི་ལ་བྱ་རྒྱུ་ཅི་ཡང་མེད་པ་ལ༔ བྱས་པས་མ་བྱུང་བྱ་བ་ཅི་ལ་
ཟེརཿ མ་བཅོས་ རང་ སར་བཞག་པས་ཆོག་པ་ ལཿ གནས་ སུ་མ་
བཏུབ་བྱ་བ་ཅི་ལ་ཟེར༔ བྱར་མེད་ཅོག་གེ་བཞག་པས་ཆོག་པ་ལ༔
དེ་ལ་མ་ནུས་བྱ་བ་ཅི་ལ་ཟེར༔ གསལ་རིག་སྟོང་གསུམ་དབྱེར་མེད་
གཅིག་པ་ལ༔ འགྲུབ་དང་མ་འགྲུབ་བྱ་བ་ཅི་ལ་ཟེར༔ རྒྱུ་རྐྱེན་མེད་
པར་རང་བྱུང་ལྷུན་གྲུབ་ལ༔ རྩོལ་བ་མ་ནུས་བྱ་བ་ཅི་ལ་ཟེར༔ རྟོག་
202



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པ་ཤར་གྲོལ་དུས་མཉམ་ཡིན་པ་ལ༔ གཉེན་པོ་མ་བྱུང་བྱ་བ་ཅི་ལ་
ཟེར༔ ད་ལྟའི་ཤེས་པ་འདི་ཀ་ཡིན་པ་ལ༔ འདི་ལ་མི་ཤེས་བྱ་བ་ཅི་
ལ་ཟེར༔ སེམས་ཉིད་སྟོང་པ་གཞི་མེད་ཡིན་པར་ངེས༔ ཞེས་དང༌།
ཨོ་རྒྱན་ རིན་པོ་ཆེས་གླང་ དཔལ་ སེང་ལ་ གསུངས་ པ། ཁྱོད་རང་
སེམས་ ལ་ ལྟོས༔ ལྟ་མཁན་ཁོ་རང་ཡིན༔ གསལ་སྟོང་ཟུང་འཇུག་
གཉུག་མའི་ངོ་བོ་དེ་དང་མ་བྲལ་བ་གྱིས༔ ཐོས་པ་མང་པོ་ཞིག་ཁ་
བསྐང་དུ་འཇུག་པའི་མན་ངག་ཡིན་ནོ་གསུངས། དཔལ་གྱི་ཡེ་ཤེས་
ལ་གསུངས་པ། སྣང་སྲིད་སེམས་ སུ་ཆོད་ན་གཞལ་ཡས་ལོག་ན་
མེད་ དོ༔ རང་ ཐག་ ནང་ དུ་ཆོད་ན་ ལྷ་ ཚོགས་ གཅིག་ ལ་ འདུས༔
གཅིག་པོ་རང་མཚང་རིག་ན་སངས་རྒྱས་དེ་རང་ཡིན་ནོ་གསུངས་སོ༔
དེ་ཡང་རྩ་བ་རྡོ་རྗེའི་ཚིག་རྐང་ལས། དཀྱིལ་གནས་ཡུད་འགྱུ་གཉིས་
ཀ་རིག༔ ཆོས་སྐུ་ལོངས་སྐུ་སྤྲུལ་སྐུའོ༔ ཞེས་དང༌། དེའི་རང་འགྲེལ་
ལས། གནས་པ་ཆོས་སྐུ་རིག་པ་ལོངས་སྐུ་འགྱུ་བ་སྤྲུལ་སྐུའོ༔ ཞེས་
དང༌། རྩ་བ་རྡོ་རྗེའི་ཚིག་རྐང་ལས། ཅི་བསམ་བསམ་ཞིང་ཅི་དྲན་
དྲན༔ ཅི་ མཐོང་ མཐོང་ ཞིང་ ཅི་ རིག་ རིག ངོར་ བལྟས་ སྟོང་ པར་
ལྷག་གིས་མཐོང༔ དུག་ལྔ་ཡེ་ཤེས་དུག་གསུམ་ནི༔ སྐུ་གསུམ་ལྷག་
203



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གིས་མཐོང་བ་དེ༔ ལྷག་མཐོང་བསམ་པ་འགྲུབ་པ་ཡིན༔ ཞེས་དང༌།
དེའི་འགྲེལ་པ་ཐུགས་རྗེ་ཆེན་པོའི་གསུངས་པ་ལས། རང་གིས་ཅི་
བསམ་པ་བསམ་ཞིང༔ གང་བསམ་པ་བསམ་པ༔ ཅི་དྲན་ཞིང་གང་
དྲན་ པ༔ ཅི་ མཐོང་ བ་ མཐོང་ ཞིང༔ ཅི་ རིག་ པ་ རིག་ པ༔ ངོ་བོར་
བལྟས་པས་ནི་སྟོང་པར་ལྷག་གིས་མཐོང་བ༔ དུག་ལྔ་ངོ་ཤེས་ན་ཡེ་
ཤེས་སུ་ལྷག་གིས་མཐོང་བ༔ དུག་གསུམ་ནི་ངོ་ཤེས་ན་སྐུ་གསུམ་དུ་
ལྷག་གིས་མཐོང་བ་དེ༔ ལྷག་མཐོང་སྒོམ་མཁན་གྱིས་དེ་ལྟར་རྟོགས་
ན༔ བསམ་པ་འགྲུབ་པ་ཡིན༔ ཞེས་ གསུངས་ པའི་དོན་འཆད་ན༔
ཀློང་གསལ་འབར་མ་ཉི་མའི་གསང་རྒྱུད་ཆེན་པོ་ལས༔ སེམས་ལ་
ངོས་བཟུང་མེད་པ་དེ༔ ངོ་བོ་སྟོང་པ་ཆོས་ཀྱི་སཿ སེམས་ཀྱི་བརྟག་
བྱེད་ གསལ་ བས་ ན༔ རང་རིག་ གསལ་ བ་ ལོངས་ སྤྱོད་ རྫོགས
ཐུགས་རྗེ་རྩལ་སྣང་ཐོག་མེད་འགྱུ༔ ཐུགས་རྗེ་ཀུན་ཁྱབ་སྤྲུལ་བའི་
སྐུ༔ སྐུ་གསུམ་རང་རིག་བྱང་ཆུབ་སེམས་ཉིད་ཡིན༔ ཞེས་དང་རྣམ་
རྟོག་སེམས་ སུ་ངོ་སྤྲད་པས༔ སེམས་ཉིད་ངོ་བོ་སྟོང་པར་རྟོགས
སྟོང་པ་གསལ་བར་ངོ་སྤྲད་པས༔ སྟོང་གསལ་གཉིས་མེད་དོན་ཡང་
རྟོགས༔ གཉིས་མེད་རང་གྲོལ་ངོ་སྤྲད་པས༔ ཐམས་ཅད་འཛིན་པ་
204



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མེད་པར་རྟོགས༔ དུག་ལྔ་ཉིད་ཀྱང་རང་སར་གྲོལ༔ ཚོགས་དྲུག་
ཉིད་ཀྱང་རང་སར་གྲོལ༔ ཕྱི་ནང་ཀུན་བརྟགས་ཡེ་གྲོལ་སྟོང༔ ཞེས་
དང༌། གསང་ བ་ མཛོད་ རྒྱུད་ ལས། རང་ སེམས་ རང་ གིས་ མཐོང་
གྱུར་ན། དངོས་སམ་མཚན་མར་མཐོང་དུ་མེད། མ་མཐོང་བ་ཉིད་
མཐོང་ བའི་མཆོག །གང་ ལྟར་ བལྟར་ ཡང་ མི་ རུང་ བའི། བལྟ་ རུ་
མེད་པའི་དོན་ལ་བལྟ༔ མ་བལྟས་པས་ནི་བལྟས་པའི་མཆོག །ཅེས་
དང༌། ཨོ་རྒྱན་རིན་པོ་ཆེའི་ཞལ་ནས། ཡང་རང་གི་རིག་པའི་རྩལ་
ལས་སྐུ་ལྔ་ཡང་ཤར་བ་ཡིན་ཏེ༔ དེ་ཡང་རིག་པའི་ཡེ་ཤེས་འདི་ཅིར་
ཡང་སྣང་བས། རྣམ་པར་སྣང་མཛད་ཀྱི་སྐུ་ཡིན་ནོ༔ རིག་པའི་ཡེ་
ཤེས་འདི་གཞི་འགྱུར་བ་མེད་པས༔ མི་བསྐྱོད་རྡོ་རྗེའི་སྐུ་ཡིན་ནོ༔
རིག་པའི་ཡེ་ཤེས་དེ་ལ་མཐའ་མེད་པས༔ སྣང་བ་མཐའ་ཡས་ཀྱི་སྐུ་
ཡིན་ནོ༔ རིག་པའི་ཡེ་ཤེས་འདི་ནོར་བུ་རིན་པོ་ཆེ་དང་འདྲ་བས༔
རིན་ཆེན་འབྱུང་ལྡན་ཀྱི་སྐུ་ཡིན་ནོ༔ རིག་པའི་ཡེ་ཤེས་འདིས་དོན་
ཐམས་ཅད་འགྲུབ་པས༔ དོན་ཡོད་གྲུབ་པའི་སྐུ་ཡིན་ནོ༔ དེ་ཐམས་
ཅད་རང་གི་རིག་པའི་རྩལ་ལས་ལོགས་ན་མེད་དོ༔ ཡང་ རང་གི་
རིག་པ་འདི་ཡེ་ཤེས་ལྔ་ལྟར་ཡང་ཤར་ཏེ༔ རིག་པའི་ངོ་བོ་མ་འགག་
205



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
མངོན་སུམ་དུ་གསལ་བས༔ མེ་ལོང་ལྟ་བུའི་ཡེ་ཤེས་ཡིན་ནོ༔ རིག་
པའི་ཡེ་ཤེས་འདི་ཀུན་ལ་ཁྱབ་པས༔ མཉམ་པ་ཉིད་ཀྱི་ཡེ་ཤེས་ཡིན་
ནོ༔ རིག་པའི་ཡེ་ཤེས་ཀྱི་རྩལ་སྣ་ཚོགས་སུ་འཆར་བས༔ སོ་སོར་
རྟོགས་ པའི་ ཡེ་ཤེས་ ཡིན་ནོ༔ རིག་ པའི་ ཡེ་ ཤེས་ འདི་ ཡོན་ཏན་
ཐམས་ཅད་ཀྱི་ས་བོན་ཡིན་པས༔ བྱ་བ་གྲུབ་པའི་ཡེ་ཤེས་ཡིན་ནོ། །
དེ་ དག་ ཐམས་ ཅད་ ཀྱང་ ངོ་བོ་ཀ་ དག་ཏུ་འདུས་ པས༔ ཆོས་ ཀྱི་
དབྱིངས་ཀྱི་ཡེ་ཤེས་ཡིན་ནོ༔ དེ་དག་ཐམས་ཅད་ཀྱང་རང་གི་རིག་
པའི་རྩལ་ ཡིན་ཏེ་ལོགས་ན་མེད་དོ༔ ད་ཁྱེད་རྣམས་ སྐུ་གཟུགས་
ལེགས་པོ་འདི་ལ་ལྟོས་ཤིག །ལེགས་བསམ་པའི་སེམས་དེ་ལ་ལྟོས་
དང༌། ལེགས་རྒྱུ་ངོ་བོ་མེད་དེ་སྟོང་པའོ། །གཟུགས་ངན་པ་མི་སྡུག་
པ་འདི་ལ་ལྟོས། མི་མཛེས་སོ་སྙམ་མཁན་སེམས་ལ་ལྟོས་དང་སྟོང་
པའོ། །དེ་ལྟར་གཟུགས་བཟང་ངན་གཉིས་ངོ་བོ་སྟོང་པ་ཉིད་དུ་རོ་
སྙོམས་པའོ། །གཟུགས་ཐམས་ཅད་རྣམ་པ་མིག་ཡུལ་དུ་ལམ་མེ་
གསལ་ཡང༌། ངོ་བོ་སྟོང་པ་སྟེ་སྣང་སྟོང་དབྱེར་མེད་དུ་ངོ་ཤེས་པར་
མཛོད་ཅིག །སྐད་སྙན་པོ་འདི་ལ་ཉོན་དང༌། སྙན་བསམ་མཁན་ཀྱི་
སེམས་ལ་ལྟོས་དང༌། སྙན་བསམ་པ་དེ་ལ་དངོས་པོ་འདུག་གམ།
206



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྐད་མི་སྙན་པ་རྣ་བ་ ལ་ གནོད་པ་འདི་ལ་ཉོན། མི་སྙན་བསམ་
མཁན་ལ་ལྟོས་དང་། དངོས་པོ་མེད་དེ་སྟོང་པ་ཉིད་དོ། །དེ་ལྟར་སྒྲ་
སྙན་མི་སྙན་པ་གཉིས་རྣམ་པ་སོ་སོར་ཐོས་ཀྱང་ངོ་བོ་སྟོང་པ་ཉིད་དུ་
ཁྱད་པར་མེད་དོ། སྤོས་དྲི་འདི་ཞིམ་བསམ་མཁན་ལ་ལྟོས་དངོས་པོ་
འདུག་གམ། དྲི་ངན་པ་འདི་བཙོག་སྙམ་མཁན་གྱི་སེམས་ལ་ལྟོས་
དང༌། དྲི་ཞིམ་པ་དང་བཙོག་པ་གཉིས་ཀྱང་ངོ་བོ་སྟོང་པ་ཉིད་དུ་
མཉམ། བུ་རམ་དང་སྦྲང་དང་ཀ་ར་སོགས་ཟོས་ན་ཞིམ་སྙམ་མམ།
ཞིམ་བསམ་མཁན་གྱི་ངོ་བོ་ལ་ལྟོས་དང་སྟོང་པའོ། །ཏིག་ཏ་དང་དུ་
བ་ཁ་ཚ་སོགས་ཟོས་ན་ཁའམ། ཁ་སྙམ་མཁན་ལ་ལྟོས་དང༌། ཁ་བ་
དང་མངར་བ་ངོ་བོ་ཉིད་དུ་མཉམ་མོ། །དར་གོས་འདི་ལུས་ལ་གྱོན་
ན་འཛམ་བསམ་མམ། དེ་བསམ་མཁན་ཀྱི་སེམས་ལ་ལྟོས་དང༌།
སྟོང་པ་ཉིད་དེ་ངོ་བོ་མ་གྲུབ་པའོ། །རེ་བའམ་ཚེར་མ་སོགས་ལུས་ལ་
དྲུད་ནས་རྩུབ་སྙམ་མམ། རྩུབ་བསམ་མཁན་གྱི་རིག་པ་ལ་ལྟོས་
དང༌། འཇམ་རྩུབ་གཉིས་སོ་སོར་ཡོད་ཀྱང༌། ངོ་བོ་སྟོང་པ་ཉིད་དུ་
མཉམ་མོ། །ཁྱེད་རྣམས་ད་ལྟ་སྐད་ཅིག་ལ་གླིང་བཞི་ལ་དབང་བའི་
འཁོར་ལོས་སྒྱུར་བའི་རྒྱལ་པོ་ཆེན་པོ་རྒྱལ་སྲིད་རིན་པོ་ཆེ་སྣ་བདུན་
207



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དང་ལྡན་པ། ཚེ་ཚད་ནི་ལོ་བྱེ་བ་འབུམ་ཕྲག་ཐུབ་པ། བླ་མཆོད་ལ་
ནི་སངས་རྒྱས་བྱང་སེམས་དཔག་ཏུ་མེད་པ་བཞུགས་པ་གཅིག་ཡིན་
ན་དགའ་འམ། དགའ་བསམ་པའི་རྣམ་རྟོག་དེ་ལ་ལྟོས་དང་དངོས་
པོ་མེད་དེ་སྟོང་པའོ། །ཁྱེད་རྣམས་ནོར་དབུལ་སྤྲང་མོར་གྱུར། ཉེ་དུ་
ཐམས་ཅད་ཤི་རང་གཅིག་པུ་ལ་ནད་སྣ་མང་པོས་གཟིར་ན་སྡུག་
གམ། འོ་སྡུག་བསམ་མཁན་ལ་ལྟོས་དང༌། སྐྱིད་སྡུག་གཉིས་ངོ་བོ་
དབྱེར་མེད་སྟོང་པའོ། །དེ་དག་གི་དོན་ཡང༌། གནམ་ཆོས་ཐུགས་ཀྱི་
གཏེར་ཁ་ཉིད་ལས། གཟུགས་མཆོག་མཛེས་པ་འདི་ལ་ལྟོས༔ འདི་
ཉིད་ རང་ གི་ སེམས་ ལས་ བྱུང༔ སེམས་ ཉིད་ ཡེ་ ནས་ སྟོང་ པའོ༔
གཟུགས་ནི་ངན་པ་འདི་ལ་ལྟོས༔ འདི་ཉིད་རང་གི་སེམས་ལས་བྱུང༔
སེམས་ཉིད་ཡེ་ནས་སྟོང་པའོ༔ སྒྲ་ནི་སྙན་པ་འདི་ལ་ཉོན༔ འདི་ཉིད་
རང་གི་སེམས་ལས་བྱུང༔ སེམས་ཉིད་ཡེ་ནས་སྟོང་པའོ༔ སྒྲ་སྐད་
ངན་པ་འདི་ལ་ཉོན༔ འདི་ཉིད་རང་གི་སེམས་ལས་བྱུང༔ སེམས་
ཉིད་ཡེ་ནས་སྟོང་པའོ༔ དྲི་ནི་ཞིམ་པ་འདི་ལ་སྣོམས༔ འདི་ཉིད་རང་
གི་སེམས་ལས་བྱུང༔ སེམས་ཉིད་ཡེ་ནས་སྟོང་པའོ༔ དྲི་ནི་ངན་པ་
འདི་ལ་སྣོམསཿ འདི་ཉིད་རང་གི་སེམས་ལས་བྱུང༔ སེམས་ཉིད་ཡེ་
208



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ནས་སྟོང་པའོ༔ རོ་ནི་ཞིམ་པ་འདི་ལ་མྱོང༔ འདི་ཉིད་རང་གི་སེམས་
ལས་བྱུང༔ སེམས་ཉིད་ཡེ་ནས་སྟོང་པའོ༔ རོ་ནི་ངན་པ་འདི་ལ་མྱོང༔
འདི་ཉིད་རང་གི་སེམས་ལས་བྱུངཿ སེམས་ཉིད་ཡེ་ནས་སྟོང་པའོ༔
རེག་བྱ་འཇམ་པ་འདི་ལ་རེག འདི་ཉིད་རང་གི་སེམས་ལས་བྱུང༔
སེམས་ཉིད་ཡེ་ནས་སྟོང་པའོ༔ རེག་བྱ་རྩུབ་པ་འདི་ལ་རེག འདི་
ཉིད་རང་གི་སེམས་ལས་བྱུང༔ སེམས་ཉིད་ཡེ་ནས་སྟོང་པའོ༔ ཞེས་
གསུངས་སོ། །ད་ནི་ ཁྱེད་ རང་ རྣམས་ ཀྱི་ རྣམ་ པར་ ཤེས་ པ་ ཤར་
ཕྱོགས་ཀྱི་ནམ་མཁའ་ལ་ཕྱམ་ཕྱམ་ཐོངས་དང་། དེ་ལ་འགྲོ་བ་དང་
འོང་བ་འདུག་གམ། དེ་བཞིན་དུ་ནམ་མཁའི་ཕྱོགས་བཞི་ལ་ཕར་
སེམས་འདི་འགྲོ་ཆུག་དང༌། རང་གི་སེམས་ལས་གཞན་པའི་འགྲོ་
མཁན་ནི་མེད་ལ། སེམས་དེ་ལ་ངོ་བོ་ངོས་བཟུང་འདུག་གམ། དེའི་
དོན་ཡང་ཨོ་རྒྱན་ཆེན་པོས། ཁྱོད་ཀྱི་རིག་པ་ཕྱོགས་བཞིར་ཐོངས
དེ་ཚེ་ཕྱི་ནང་འགྲོ་འོང་བྲལ༔ འགྲོ་བར་སྙམ་ཡང་རང་གི་སེམས
སེམས་ནི་ངོས་བཟུང་འཛིན་པ་བྲལ༔ ཞེས་གསུངས་པའི་དོན་ནོ། །
དེ་བཞིན་དུ་རྟ་མགྲིན་གསང་བ་འདུས་པའི་རྒྱུད་ལས། སེམས་ཉིད་
རྟོགས་ནས་སངས་རྒྱས་ཏེ༔ སངས་རྒྱས་གཞན་ནས་མ་ཚོལ་ཞིག༔
203



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཅེས་དང༌། ཨོ་རྒྱན་ཆེན་པོའི་ཞལ་ནས། དང་པོ་ཁོ་ན་རང་བྱུང་ས་
མེད་དེ༔ ངོ་བོ་སྟོང་པ་སྐྱེ་མེད༔ བར་དུ་གནས་ས་མཚན་ཉིད་མེད་དེ༔
རང་བཞིན་གསལ་ཙམ༔ ཐ་མ་འགྲོ་བའི་ངེས་པ་མེད་དེ༔ མ་འགག་
པའི་རྩལ་སྐྱེས་གྲོལ༔ མཉམ་ གྲོལ་ རང་བཞིན་མེད་པར་ཐོལ་ལེ་
བའི་དཔེས་མཚོན་དུ་མེད༔ ངོ་བོ་བརྗོད་དུ་མེད་ཡོད་པ་མ་ཡིན་ནོ༔
ཁ་དོག་མཚན་མའི་དཔེ་ལས་འདས༔ མེད་པ་མ་ཡིན་ཏེ་རང་རིག་
གསལ་སྟོང་རྗེན་ནེ་བ༔ ཧྲིག་གེ་བ༔ སལ་ལེ་བ༔ སྟོང་པ་ཡུལ་མེད༔
གསལ་ བ་ རྗེས་མེད་པ༔ རང་ངོ་རང་གསལ་ འདི་ ཞེས་ བརྗོད་མི་
ཤེས་ པ༔ རང་ ངོ༌ གཏིང་ གསལ༔ མཐོང་ དུ་ མེད་ པའི་ ངེས་ཤེས༔
དཔེ་ལས་འདས་པའི་དོན་མཐོང༔ བརྗོད་དང་བྲལ་བའི་ཉམས་མྱོང༔
ཀུན་ ཏུ་ བཟང་ པོའི་ དགོངས་ པ། རྣལ་ འབྱོར་ ལམ་ པ་ རྣམས་ ཀྱི་
ཉམས་མྱོང༔ རིགས་དྲུག་ སེམས་ཅན་ གྱི་འཁྲུལ་ བའི་ གཞི༔ དོན་
འདི་རང་མཐོང་དུ་ཉམས་སུ་བླངས་པས་གྲོལ་བར་འགྱུར་གྱི༔ སྲིད་
པ་ལ་རྒྱས་ཐེབས༔ སངས་རྒྱས་ལ་ཉིད་འགུགས་སྟོང་པའི་ངོ་སྤྲད༔
སེམས་སྟོང་པ་ལ་སྦར་འཛིན་བྱེད་པའི་ངོ་སྤྲོད་དོ༔ ཞེས་གསུངས།
དེ་ལྟར་སྣང་བ་སེམས་ཡིན་ཏེ་ཕྱི་རོལ་ན་མ་གྲུབ་པར་ངོ་སྤྲོད།
210



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སེམས་སྟོང་པར་ངོ་སྤྲད། སྟོང་པ་ཧད་པོ་མ་ཡིན་པར་རང་བཞིན་
གསལ་ བར་ངོ་སྤྲད། དེ་ གཉིས་ ཐ་དད་མེད་དེ་ གསལ་སྟོང་ཟུང་
འཇུག་ཏུ་ངོ་སྤྲད། སེམས་རྟག་པ་མ་ཡིན་པར་ཐེར་ཟུག་ཏུ་མ་གྲུབ་
པར་ངོ་སྤྲད། སེམས་གཅིག་མ་ཡིན་སྣ་ཚོགས་སུ་འཆར་བར་ངོ་སྤྲོད།
སེམས་ཐ་དད་མ་ཡིན་ངོ་བོ་སྟོང་པ་གཅིག་པར་ངོ་སྤྲད། དེའི་གནས་
ཚུལ་བརྗོད་མི་ཤེས་པས་སྨྲ་བསམ་བརྗོད་མེད་དུ་ངོ་སྤྲད་པ་ཡིན་
ནོ། །དེ་ལྟ་བུ་ངོ་འཕྲོད་ནས། ལས་དང་པོ་པ་རྣམས་ ཀྱིས་སེམས་
ཀློད་ཅིང་སྐྱོང་བ་གལ་ཆེ། སེམས་ཀྱིལ་ལེ་གནས་པ་དེ་གནས་པ་
ཡིན་ཏེ། གནས་པ་དེའི་ངོ་བོ་ལ་ཧྲིག་གེ་བལྟས་པས་གནས་པ་དེའི་
ངོ་བོ་མ་གྲུབ་པར་སྟོང་སང་ངེ་མཐོང་བ་གལ་ཆེ། སེམས་མི་གནས་
པར་ཕྱོགས་ཀུན་ཏུ་རྒྱུག་པར་གྱུར་ནའང་། ང་ལ་སྒོམ་མི་འོང་བར་
འདུག་སྙམ་ནས་སྡུག་མི་དགོས་འགྱུ་བ་གཅིག་གི་ངོ་བོ་ལ་བལྟས་
པས་ངོ་བོ་སྟོང་པར་ཡལ་འགྲོ །ཅུང་ཟད་གནས་འོང་བས་དེའི་ངང་
ལ་ བཞག །ཡང་འཕྲོ་ན་དེའི་ངོ་བོ་ལ་བལྟ་སྟེ། རྣམ་རྟོག་ཏུ་ཤར་
ཚད་ལ་དེ་ལྟར་བྱས་པས། རྣམ་རྟོག་གཅིག་སྟོང་པར་རྟོག་ན་རྣམ་
རྟོག་ཐམས་ཅད་དེའི་མུ་ཡིན། སྨྱུག་གཅིག་གི་ནང་སྟོང་པར་མཐོང་
211



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ན་སྨྱུག་ཐམས་ཅད་ནང་སྟོང་པར་ཤེས་པ་དང་འདྲའོ། །གནས་སམ་
འཕྲོའམ་སེམས་ཇི་ལྟར་འདུག་མཐོང་བ་དེ་ནི་རིག་པ་ཡིན་ནོ། །དེ་
ལྟར་གནས་འགྱུ་རིག་གསུམ་འདི་ལས་དང་པོ་པའི་ངོ་སྤྲོད་ཡིན་ཏེ།
སྐལ་ལྡན་སྦྱང་པ་སྔོན་སོང་ལ་ནི་གནས་འགྱུ་རིག་གསུམ་སྐུ་གསུམ་
དུ་ངོ་འཕྲོད་དེ་རྟོགས་པ་མཐོན་པོ་འཆར་བ་ཡང་ཡོད་དེ། ཨོ་རྒྱན་
རིན་པོ་ཆེས། རང་རིག་སྣང་བ་མཐའ་ཡས་སྐུ༔ གཟུང་འཛིན་བྲལ་
བའི་སེམས་ལ་ལྟོས༔ སྣང་བ་མཐའ་ཡས་ལོག་ན་མེད༔ རང་རིག་
ཆོས་ སྐུ་ ངོ་ མཚར་ ཆེ མ་ འགགས་ རང་ གསལ་ཐུགས་ རྗེ་ ཆེ༔ སྨྲ་
བརྗོད་བྲལ་བའི་སེམས་ལ་ལྟོས༔ ཐུགས་རྗེ་ཆེན་པོ་ལོག་ན་མེད༔
རང་བྱུང་ལོངས་སྐུ་ངོ་མཚར་ཆེ༔ དྲན་རྟོག་རང་གྲོལ་པདྨ་འབྱུང༔
འཛིན་མེད་ཟང་ཐལ་ངང་ལ་ཞོག༔ པདྨ་འབྱུང་གནས་ལོག་ན་མེད༔
རང་བྱུང་སྤྲུལ་སྐུ་ངོ་མཚར་ཆེ༔ ཞེས་གསུངས་སོ། །དེ་ཡང་དཔེར་ན་
ཡི་གེ་དང་པོ་བསླབ་དུས་ནས་ཀ་ཚར་ཡིན། འོན་ཀྱང་ཀ་ཚར་ཁོ་ན་
ཤེས་པས་མི་ཆོག །ཡི་གེ་སྐྱེན་པོར་གྱུར་ནས་བཀའ་བསྟན་འགྱུར་
ཀློག་ཀྱང་ཀ་ཚར་མིན་པའི་ཡི་གེ་ནི་མེད་པ་ལྟར། ལས་དང་པོ་ནས་
གནས་འགྱུ་ཡིན། སྒོམ་མེད་རྟོགས་ཀྱང་གནས་འགྱུ་མ་ཡིན་པ་ཞིག་
212



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བསྒོམ་རྒྱུ་ནི་མེད་ཀྱི། དེ་ལས་འཕར་རྒྱུའི་ཉམས་རྟོགས་ཇེ་ཆེར་
འཕེལ་རྒྱུ་ཞིག་ནི་ཡོད་དོ། །དེ་ལ་ སེམས་ གནས་པ་ནི་ ཀྱིལ་ལེ་
འདུག་པ་འདི་རེད། འགྱུ་བ་ནི་ཕྱོགས་ཀུན་ཏུ་འཕྲོ་བ་འདི་རེད་སྙམ་
པའི་ངེས་ཤེས་ཙམ་གྱིས་མི་ཆོག །གནས་འགྱུ་སོ་སོའི་ངོ་བོ་དེ་ལ་
ཅེར་གྱིས་བལྟས་པས། ངོ་བོ་སྟོང་པ་ཉིད་དུ་ལྷག་གིས་མཐོང་དགོས།
དེ་ མཐོང་ན་ གནས་ འགྱུ་ གཉིས་ ལ་ བཟང་ ངན་ ཁྱད་ པར་ མེད།
གནས་ན་ཡང་གསལ་སྟོང་རྗེན་ནེ། འགྱུ་ན་ཡང་རང་གྲོལ་དུ་སལ་ལེ།
འགྲོ་ན་གནས་འགྱུ་ངོ་འཕྲོད་པ་ཡིན་ནོ། །དེ་ལྟར་ལྷག་མཐོང་ངོ༌
སྤྱོད་སྐབས་དེ་སོང་ངོ༌། །
དེ་ནས་ལྟ་སྒོམ་སྤྱོད་གསུམ་བཤད་པ་ནི། རྩ་བ་རྡོ་རྗེའི་ཚིག་
རྐང་ལས། ཡང་ནི་ཚུར་ལྟོས་སེམས་ལ་ལྟོས༔ སེམས་ཉིད་སྟོང་པ་
དེ་ལ་ལྟོས༔ ཆོས་ཀུན་དེ་འདྲ་སྟོང་པའོ༔ རྫོགས་པ་ཆེན་པོ་བསྒོམ་
པ་དེ༔ རང་གི་སེམས་ལ་ལྟ་བའོ༔ ཞེས་དང༌། དེའི་འགྲེལ་པ་ལས།
ཡང་ནི་ཚུར་ལྟོས་རང་གི་སེམས་ཉིད་ལ་ལྟོས༔ རང་གི་སེམས་ཉིད་
སྟོང་པ་ཉིད་ཡིན་པ་དེ་ལ་ལྟོས༔ ཆོས་ཐམས་ཅད་དེ་དང་འདྲ་སྟོང་
པའོ༔ རྫོགས་ པ་ ཆེན་ པོ་ བསྒོམ་ཟེར་ བ་ དེའི་ རྩ་ བ་ ནི༔ རང་ གི་
213



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སེམས་ཉིད་ཀྱི་ངོ་བོ་ལྟ་བའོ༔ ཞེས་གསུངས་པའི་དོན་ཅུང་ཟད་སྤྲོས་
ཏེ་བཤད་ན། གོ་ཆ་བསྟན་པའི་མདོ་ལས། སྟོང་པ་ཉིད་ལ་སྟོང་མི་
ལྟ། །སྟོང་ལ་གུད་ནའང་སྟོང་མི་ལྟ། །དེ་ལྟ་བུ་ནི་གང་ལྟ་བ། །སྟོང་
པ་མཐོང་བ་ཞེས་བྱའོ། །ཞེས་དང༌། བསམ་གྱིས་མི་ཁྱབ་པའི་རྒྱུད་
ལས། ཆོས་རྣམས་ཀུན་གྱི་མཐར་ཐུག་པ། །རང་བཞིན་གནས་པ་
མེད་པའི་དབྱིངས། །ལྟ་བ་མེད་པའི་སེམས་ཀྱིས་ནི། །ཕྱག་རྒྱ་ཆེན་
པོ་ ལྟ་བར་ འགྱུར། །ཞེས་དང༌། ཨོ་རྒྱན་ རིན་ པོ་ ཆེའི་ ཞལ་ནས།
ཆོས་སྤྱིའི་ལྟ་བ༔ དོན་རང་གི་ལྟ་བ༔ བླ་མེད་ཨ་ཏིའི་ལྟ་བའོ༔ དང་
པོ་ཆོས་སྤྱིའི་ལྟ་བ་ནི༔ ཐེག་པའི་བྱེ་བྲག་ལུགས་སོ་སོར་ཤེས་སོ
དོན་རང་གི་ལྟ་བ་ནི༔ ལྟ་བ་ལ་མིང་གི་རྣམ་གྲངས་དཔག་ཏུ་མེད་
ཀྱང༔ ལྟ་བ་ནི་ཤེས་བྱ་གཤིས་ཀྱི་གནས་ལུགས༔ སྐྱེ་འགག་གནས་
གསུམ་དང་བྲལ་བ༔ རྟག་ཆད་འགྲོ་འོང་དང་བྲལ་བ༔ ངོ་བོ་སྟོང་པ་
རང་བཞིན་གསལ་བ་རྣམ་པ་འགག་མེད༔ སྟོང་བཞིན་དུ་གསལ་པ༔
གསལ་བཞིན་དུ་སྟོང་པ༔ འདི་ཞེས་ཚིག་གིས་བཤད་དུ་མེད་པ
ཡུལ་དང་ཡུལ་ཅན་སྟོང་ཉིད་མཐའ་བྲལ་གྱི་ངོ་བོ༔ ཁས་ལེན་བརྟག་
དཔྱད་དང་བྲལ་བ་ནི་ཆོས་འདིའི་ལྟ་བའོ༔ དེ་ཡང་བླ་མེད་ཨ་ཏིའི་
214



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལྟ་བ་ནི༔ ཕྱི་ཚོགས་དྲུག་ཡུལ་སྣང་ལ་བལྟས་པས༔ སྣང་ལ་རང་
བཞིན་མེད་པ་རྒྱ་མཚོའི་གཟའ་སྐར་ལྟ་བུ༔ ནང་ཆོས་ཉིད་ལ་བལྟས་
པསཿ ཐམས་ཅད་རང་བཞིན་སྟོང་པར་རྟོགས་པས་ནམ་མཁའ་ལྟ་
བུ༔ གསང་ བ་ རང་ རིག་ དབང་ པོས་ མངོན་ སུམ་ དུ་ མཐོང་ བས༔
ཡིད་དཔྱོད་འཛིན་པའི་ལྟ་བ་ལས་གྲོལ་བ༔ སྔ་ཕྱི་བར་གསུམ་དུ་
འཁྲུལ་པ་མེད་པའི་ལྟ་བ་དེ་ཁོ་ནའོ༔ ཞེས་དང༌། ཐུགས་རྗེ་ཆེན་པོ་
ལྟ་བ་ཡང་ཐོག་རྒྱུད་ལས། ཐུགས་རྗེ་ཆེན་པོའི་ལྟ་བ་མ་བཅོས་ཏེ༔
སེམས་གཞི་རྩ་དང་བྲལ་བས༔ ཞེས་དང༌། ཤེས་རབ་སྙིང་པོ་ལས།
དེ་བཞིན་དུ་སྟོང་པ་ཉིད་ལ་སྡུག་བསྔལ་བ་དང་ཀུན་འབྱུང་བ་དང༌།
འགོག་པ་དང་ལམ་མེད། ཡེ་ཤེས་མེད། ཐོབ་པ་མེད་མ་ཐོབ་པ་
ཡང་མེད་དོ། །ཞེས་ དང༌། ཨོ་ རྒྱན་ རིན་པོ་ཆེས། བེ་རོ་ཙ་ན་ལ་
གདམས་པ༔ ལོ་ཙཱ་བ་ཆེན་པོ༔ རྫོགས་པ་ཆེན་པོ་སྐྱེ་འགག་གནས་
གསུམ་དང་བྲལ་བ༔ ཡིད་དཔྱོད་ཀྱི་སྒྲོག་དང་བྲལ་བ༔ སྤང་ཐོབ་
མེད་ པའི་ རྒྱལ་ སར་ འགྱུར་བ་མེད་ བའི་ རྒྱལ་ སྲིད་ཟུངས་ཤིག་
གསུངས། ཡང་ཨོ་རྒྱན་ཆེན་པོས། འོ་སྐལ་ལྡན་བུ་ཀུན་རྫོགས་པ་
ཆེན་པོ་ཞེས་ཀྱང་བྱ༔ ཕྱག་རྒྱ་ཆེན་པོ་ཞེས་ཀྱང་བྱ༔ རིག་པའི་རྩལ་
215



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དབང་ ཞེས་ ཀྱང་ བྱ༔ ལྷག་མཐོང་རྟོགས་ པ་ ཞེས་ ཀྱང་ བྱ༔ ལྟ་ བ་
ཁྲེགས་ཆོད་ལ་སོགས་པ་མིང་གི་རྣམ་གྲངས་དུ་མར་ཕྱེ་ཡང་དོན་ལ་
རང་རིག་ཀུན་ཏུ་བཟང་པོ་སངས་རྒྱས་ཀྱི་དགོངས་པ་རྣལ་མ་སྐྱོན་
མེད་འདི་ཁོ་ན་ཡིན་ཏེ༔ རྟོགས་པ་སྔ་མ་འགགསཿ ཕྱི་མ་མ་སྐྱེས་
པའི་བར་དེ་ན་གསལ་སྟོང་རྗེན་པ་འདི་ཡིན་མེད་པའི་གསལ་དྭངས
སྨྲ་རྒྱུ་མེད་པའི་ཉམས་སུ་མྱོང་རྒྱུ་ཞིག་འདུག་པ་དེ་ཀ་ལྟར་ཡེ་གདོད་
མ་ནས་ཡོད་པ་ཡིན་ཏེ༔ སྐབས་སུ་གློ་བུར་གྱི་རྐྱེན་གྱིས་རྟོགས་པ་སྣ་
ཚོགས་སུ་ཤར་བ་ཡིན་པས༔ ད་ནི་དུས་དེ་རིང་ནས་སངས་རྒྱས་
ལག་ཏུ་གཏད་པ་ཡིན་པས་ད་ཕན་ཆད་གནས་ལུགས་འདི་དང་བྲལ་
བར་མ་བྱེད་པར༔ འདི་ཀ་ལྟར་དུ་ཉམས་སུ་ལོངས་ཤིག་ཚེ་གཅིག་
ལུས་ གཅིག་ གིས་ སངས་ རྒྱས་ ཐོབ་ པར་ གདོན་ མི་ ཟའོ༔ ཞེས་
གསུངས་པ་ལྟར་རོ། །ཡང་ཨོ་རྒྱན་ཆེན་པོས། ལྟ་བའི་ངོ་བོ་ངེས་
ཚིག་ མཚན་ ཉིད་ དབྱེ་ བ་ བསྡུས་ དོན་ནོ༔ དེ་ལ་ལྟ་ བའི་ ངོ་ བོ་ནི་
བློ་ལས་འདས་པའོ༔ ངེས་ཚིག་ནི་འདི་ཞེས་མཚོན་དུ་མེད་པའོ༔
མཚན་ཉིད་ནི་གསལ་ཞིང་རྒྱ་ཆད་ཕྱོགས་ལྷུང་མེད་པའོ༔ དབྱེ་བ་ནི་
སྟོང་ཉིད་བཅོ་བརྒྱད་ལ་སོགས་མདོ་ལས་བཤད་པ་དེའོ༔ བསྡུས་
216



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དོན་ནི་རྟོགས་མ་རྟོགས་གཉིས་ཏེ༔ རྟོགས་ན་སངས་རྒྱས་ཐོབ་པའོ༔
ཞེས་གསུངས་སོ། །
༈ དེས་གཞི་ལྟ་བ་གཏན་ལ་འབེབས་ཚུལ་དེ་སོང་ནས། ལྟ་བ་
དེ་ཉིད་ལམ་སྒོམ་པས་ཉམས་སུ་ལེན་པའི་ཚུལ་ནི། རྡོ་རྗེའི་ཚིག་
རྐང་ལས། དེ་ལྟར་རྫོགས་པ་ཆེན་པོ་ནི༔ མ་ཡེངས་པ་ཡི་ངང་ནས་
སྒོམ༔ ཞེས་ དང༌། དེའི་ འགྲེལ་ པ་ ཐུགས་ རྗེ་ཆེན་པོས་ དངོས་ སུ་
གསུངས་པ་ལས། དེ་ལྟར་རྫོགས་པ་ཆེན་པོ་འདི་ནི༔ སྐད་ཅིག་ཀྱང་
མ་ཡེངས་པའི་ངང་དུ་བསྒོམ་དགོས ཞེས་གསུངས་ པའི་དོན་དེ་
འཆད་ ན། ཐུགས་ རྗེ་ ཆེན་ པོ་ གསང་ འདུས་ རྒྱུད་ ལས། གནས་
ལུགས་དོན་གྱི་རང་ཞལ་ལཿ སྒྲིམ་ཀློད་སོར་བཞག་ཆ་ཡང་སྙོམས༔
སྤྲོས་བྲལ་སྟོང་པའི་ངང་བསྒོམ་བྱ༔ ལྷ་ཀླུ་མི་ཡི་འདུག་སྟངས་ཀྱིས༔
རང་ངོ་རྗེན་པའི་བོགས་དབྱུང་བྱ༔ མཉམ་རྗེས་རྒྱུན་གྱི་ཏིང་འཛིན་
དང༔ སྒོམ་ཡོད་སྒོམ་མེད་ཚད་ལ་དབབ༔ མི་སྒོམ་སྒོམ་པའི་གནད་
ཤེས་བྱ༔ བྱར་མེད་བློ་བྲལ་ཆེན་པོར་བསྐྱལ༔ ཞེས་དང༌། དོན་ཏིག་
གི་ རྒྱུད་ ལས། དེ་ ཉིད་ དུས་ གསུམ་ རྩ་ བ་ བཅད༔ སྒོ་ གསུམ་ མ་
བཅོས་ ཀློད་ ལ་ བསྒྲིམ༔ བཞི་ ཆ་ གསུམ་ བྲལ་ གཉུག་ མ་ དེ༔ ཞི་
217



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
གནས་ ངང་ནས་ལྷག་མཐོང་སྐྱོང༔ ཞེས་དང༌། རྒྱུན་དུ་ཀློད་ཅིང་
ཀློད་པ་ན༔ སྐྱེ་འགག་གནས་གསུམ་མཐའ་དང་བྲལ༔ ཡེངས་བ་
མེད་པ་ཤེས་བཞིན་བསྟེན༔ ཀློད་ཅིང་སྒྲིམ་པར་བྱེད་པ་ཡིན༔ ཞེས་
དང༌། དཔེར་ན་གཟིང་གི་བྱ་ལྟ་བུ༔ དང་པོ་ཡེངས་མེད་སྐྱོང་བ་ན༔
བར་དུ་ཡན་པར་བཏང་ཡང་བཟློག༔ ཐ་མ་བཏང་ཡང་འགྲོར་མི་
གཏུབ༔ ཅེས་དང༌། མ་བཅོས་བཞག་པས་ ཕྱག་རྒྱ་ཆེ༔ ཉམས་ལ་
ཞེན་པ་མི་སྐྱེ་ཞིང༔ མཉམ་རྗེས་གཉིས་སུ་མེད་པ་ཡིས༔ སྟོང་ཉིད་
སྙིང་རྗེ་རྒྱུན་དུ་ཁྱེར༔ ཞེས་དང༌། བྲམ་ཟེ་ཆེན་པོས། གཉུག་མ་ཉིད་
ལ་ཞོག་ཅིག་རྣལ་འབྱོར་པ། །འདི་ལ་ཅིས་ཀྱང་བཅོས་པར་མ་བྱེད་
ཅིག །མ་བཅོས་པ་ཉིད་ཆོས་ཀྱི་སྐུ་ཡིན་ཏེ། །བཅོས་པའི་སེམས་
ཀྱིས་འཕགས་ལམ་ཐོབ་མི་འགྱུར། །ཞེས་དང༌། རིན་ཆེན་ཕུང་པོའི་
མདོ་ལས། །ཇི་ལྟར་ཆུ་ལ་ཆུ་བཞག་དང༌། །ཇི་ལྟར་མར་ལ་མར་
བཞག་དང༌། །ཇི་ལྟར་མེ་ལ་མེ་འཕྲད་ལྟར། །རང་གིས་རང་གི་ཡེ་
ཤེས་ནི། །བླང་བར་བྱ་བ་ཅི་ཡང་མེད། །བཞག་པར་བྱ་བ་ཅུང་ཟད་
མེད། །ཡང་དག་ ཉིད་ལ་ ཡང་དག་ལྟ། །ཡང་དག་མཐོང་ན་རྣམ་
པར་གྲོལ། །ཞེས་དང༌། ཨོ་རྒྱན་རིན་པོ་ཆེས། སྒོམ་པའི་རིམ་པ་ནི༔
218



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
གོང་གི་ལྟ་བའི་གནས་ལུགས་དེ་ཉིད་རྟོགས་ཤིང་ཁོང་དུ་ཆུད་ནས་
དེའི་ངང་ལ་གནས་པས་ན་སྒོམ་པ་ཞེས་བྱ་སྟེ༔ དེ་ཡང་གསལ་སྟོང་
མཐའ་བྲལ་གྱི་ངོ་བོ་དེ་ལ༔ ལུས་ཆོས་བདུན་དང་ལྡན་པའི་སྒོ་ནས
རང་རིག་གསལ་སྟོང་གི་ངང་དུ་རྟོག་བྲལ་རྗེན་པར་བཞག་པས
གསལ་ དང་ ངར་དང་ བཅས་པ་ཞིག་འབྱུང་བས༔ དེ་བསྒོམ་བློའི་
འཛིན་པ་མི་འཇུག གསལ་བའི་ཤེས་པས་མི་བསླད༔ གང་ཤར་
ཤར་གྲོལ་དུ་བསྒོམ་པ་ནི་ཐུགས་ཀྱི་ངང་སྒོམ་ཞེས་བྱའོ༔ ཞེས་དང༌།
ཡང་ཨོ་རྒྱན་རིན་པོ་ཆེས། སྒོམ་པ་ལ་ཡང་ལྔ་སྟེ༔ ངོ་བོ་ངེས་ཚིག་
མཚན་ཉིད་དབྱེ་བ་བསྡུས་དོན་ནོ༔ སྒོམ་པའི་ངོ་བོ་ཡིད་ལ་བྱར་མེད་
པའོ༔ ངེས་ཚིག་ཡིད་ལ་བྱེད་པ་མེད་པའོ༔ མཚན་ཉིད་ནི་ གསལ་
ཞིང་དྭངས་པའོ༔ དབྱེ་བ་མང་དུ་བཤད་ཀྱང་གང་ཤར་ཞེན་པ་མེད་
པའོ༔ བསྡུས་དོན་ནི་དེ་ཁོ་ན་ཉིད་དུ་སངས་རྒྱས་པའོ༔ ཞེས་དང༌།
ཨོ་རྒྱན་རིན་པོ་ཆེས། མ་བཅོས་རང་ངོ་ལ་བཞག༔ ལུས་ལི་གྲི་ལྟར་
བསྒྲིམ༔ མིག་ལྟ་སྟངས་ངར་བསྐྱེད༔ རིག་པ་ངོ་བོ་རྗེན་པར་ཐེར་ལ་
འདོན་ཏེ་སྣང་བ་ཟིལ་གྱིས་མནན་ཏེ་སྒོམས༔ དེའི་རྣམ་རྟོག་བྱུང་ཚེ་
ལྟ་སྟངས་མི་གཡོ༔ རིག་པ་རྩ་བའི་ཉམས་གསལ་སྟོང་དང་མ་བྲལ་
219



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བའི་ངང་ནས༔ གང་ཤར་སྐྱེ་གྲོལ་འགྱུ་བ་རང་དྭངས་སུ་བཞག་གོ
དེ་ཚེ་གནས་ན་ཡང་སྟོང་པ་དངོས་མེད༔ འགྱུ་ན་ཡང་གསལ་སྟོང་
རྗེན་ པ རྟོགས་ པ་ ཡུལ་ ཕྱིར་ མི་ འབྲང་ བའི་ ཕྱིར༔ གནས་ འགྱུ་
དབྱེར་མེད་དུ་ངོ་བོ་སྟོང་པ༔ རང་བཞིན་གསལ་བ༔ རྩལ་མ་འགག་
པར་འཕྲོ་ཡང་ཤར་གྲོལ༔ སྐྱེ་མེད་དུ་རོ་གཅིག་འཁོར་ཡུག་ཏུ་སྐྱོང་ངོ༔
དེ་ལ་བྱིང་བའམ་རྨུག་པ་གཉིད་པ་ལྟ་བུར་ཤེད་མེད་དམོག་སེར་
འདུག་ན་ཕཊ༔ ཅེས་རིག་པ་ངར་བསྐྱེད་དེ༔ དེ་ནས་འཁོར་ཡུག་
སྤྲོས་མེད་སྐྱོང་ངོ༔ གནས་པ་ལ་མི་བཞག༔ འགྱུ་བ་ལ་མི་ལྟོས༔ ངོ་
བོས་ཟིན་ཏེ་ངོ་བོའི་སྟེང་ནས་དབྱེར་མེད༔ རོ་གཅིག་དེ་ཇི་ལྟར་ཞེ་ན༔
གཉིས་ཀ་གཏིང་ནས་གསལ༔ གཟུགས་དང་ཁ་དོག་ནི་མ་གྲུབ༔
སྣང་སྟོང་ཤར་གྲོལ་བསྒོམ་མེད་རྗེན་པ༔ མ་ འགག་ རང་གསལ༔
གཏིང་གསལ་གཉུག་མ་དེ་ལྟ་བུའི་ངང་ལ་ཡུན་རིང་ཙམ་ལ་འཕྲོ་
མཐུད༔ དེ་ཙམ་མཉམ་དུས་ནས་གསལ་སྟོང་དུ་རྗེན་ནེ་འདུག་ཀྱང་
སྤྱོད་ལམ་དུས་ན་ཐ་མལ་རྗེན་ནེ༔ བྱར་མེད་དུ་ཁྲོལ་ལེ་བ་འབྱུང་སྟེ་
བརྩོན་འགྲུས་ཀྱི་གནད་ཁོ་ནའོ༔ དེ་ལ་རྟག་ཏུ་དྲན་པས་ཟིན་ཁོར་
ཡུག་ཏུ་སྐྱོང་བས༔ ཇི་ལྟར་རིགས་གཅིག་ལ་བསྒོམ་ཀྱང་གསལ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྟོང་རྗེན་ནེ་བ༔ མ་བསྒོམས་ཀྱང་རྟེན་མེད་དུ་ཁྲིག་གེ་བ་འབྱུང༔
དེའི་ངོ་བོ་མཐར་སྐྱོང་བ་དང༔ རྟོགས་པའི་ངོ་བོ་མཐར་ཕྱིན་དུས་སུ༔
འདིར་སྣང་བའི་ཤར་ཡུལ་ལ་འདིར་འཛིན་གྱི་ཤེས་པ་མེད་དེ༔ སྒོམ་
གཞི་ཐོག་ཏུ་ཕེབས་ངོ་བོ་མ་བུ་འཕྲད༔ རྟོགས་པ་རྐྱེན་དབང་དུ་མི་
འགྲོ་སྟེ༔ ཁོར་ཡུག་བྱར་མེད་བློ་འདས་སུ་གྱུར་པའི་དུས་ན༔ རྟོགས་
ལྡན་གྱི་རྣལ་འབྱོར་ཞེས་བྱ་སྟེ་སངས་རྒྱས་གྱི་སྐས་མགོར་སླེབ་པ་
ཡིན༔ ཞེས་གསུངས་སོ། །
༈ དེ་ལྟར་ལྟ་བ་གཏན་ལ་ཕེབས་པའི་དོན་སྒོམ་པས་ཉམས་སུ་
ལེན་ཚེ་སྤྱོད་པ་ཅི་ལྟར་བྱ་ཞེ་ན། རྩ་བ་རྡོ་རྗེའི་ཚིག་རྐང་ལས། རང་
གི་སྤྱོད་པ་གང་བྱེད་ཀྱང༔ མི་སྐྱུར་སྤྱོད་པའི་ངང་ནས་ལྟ༔ ཞེས་དང་།
དེའི་འགྲེལ་པ་ཐུགས་རྗེ་ཆེན་པོས་གསུངས་པ་ལས། རང་གི་སྤྱོད་
པ་ཅི་དང་གང་བྱེད་ཀྱང༔ སྤྱོད་པ་དེ་མི་སྒྱུར་ལ་སྤྱོད་པའི་ངང་ནས་
བལྟའོ༔ ཞེས་ གསུངས་ པའི་ དོན་ཅུང་ ཟད་ འཆད་ ན། ཡང་ སྙིང་
འདུས་ པའི་ རྒྱུད་ལས། ཐུགས་རྗེ་ཆེན་པོའི་སྤྱོད་པ་ནི༔ སྟོང་དང་
སྙིང་རྗེ་དབྱེར་མེད་ཀྱི༔ ངང་ལ་རྩོལ་མེད་བླང་དོར་མེད༔ མ་བྱས་
འགྲོ་དོན་ལྷུན་གྱིས་གྲུབ༔ ཅེས་དང༌། ལྟ་བ་ཡང་ཐོག་གི་རྒྱུད་ལས།
221



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
སྤྱོད་པ་མི་སྤྱོད་དེ་དབྱེར་མེད་ཀྱི་ངང་དུ་ལྷན་ལྷན༔ ཞེས་དང༌། སྡུད་
པ་ལས། འགྲོ་འཆག་ཉལ་དང་འདུག་པ་ཤེས་བཞིན་རབ་ཏུ་ལྡན། །
གཉའ་ཤིང་གང་ཙམ་བལྟ་ཞིང་འགྲོ་ལ་སེམས་འཁྲུལ་མེད། །ཅེས་
དང༌། ཨོ་རྒྱན་ཆེན་པོའི་ཞལ་ནས། སྤྱོད་པའི་རིམ་པ་སྟོན་ཏེ༔ དེ་
ལ་ཉམས་ལེན་རིམ་པར་བསྒྲོད་པའི་སྤྱོད་པ་དང༔ ཞེན་མེད་རང་
གྲོལ་གྱི་སྤྱོད་པའོ༔ དེ་ལ་ཞེན་པ་རང་གྲོལ་གྱི་སྤྱོད་པ་ནི༔ སྤྱོད་པ་
སྤང་བླང་བློས་བྱས་དང་བྲལ་བ༔ ཤར་གྲོལ་ཞེན་བྲལ་མ་བཅོས་
ལྷུག་པ༔ སྙེམས་བྱེད་འཛིན་པ་དང་བྲལ་བ༔ བདེ་སྡུག་རོ་སྙོམས
གཏད་མེད་ཟང་ཐལ་སྤྱད་བྱ་སྤྱོད་བྱེད་དང་བྲལ་བའོ༔ དེ་ཡང་སྤྱོད་
པ་ལ་རྣམ་གྲངས་མང་ཡང་བསྡུ་ན༔ ལས་དང་པོ་པས་ཤི་བཙོན་ལྟ་
བུའི་སྤྱོད་པ་འཁོར་བ་ནས་ཇི་ཐར་བྱས་ཏེ་ཆོས་སྒོར་ཞུགས༔ ཆོས་
ཞུ་དུས་བུང་བ་ལྟ་བུའི་སྤྱོད་པས་ཆོས་གར་ཐོབ་ནས་ཞུས་ཏེ་དམ་
ཚིག་མ་ཉམས་ པར་ འཇོག༔ དེ་ནས་ ཁྱིམ་ པ་ ལྟ་ བུའི་ སྤྱོད་པ་སྟེ་
ཐབས་སྣ་ཚོགས་ཀྱིས་སྤྱོད་པ་ལ་འབད༔ དེ་ནས་རི་དྭགས་རྨས་མ་
ལྟ་བུའི་སྤྱོད་པ་གཅིག་པུར་རི་ཁྲོད་འགྲིམ༔ དེ་ནས་བོགས་འདོན་ནི་
སྨྱོན་པ་ལྟ་བུའི་སྤྱོད་པས་ཐམས་ཅད་རོ་སྙོམས༔ སྒྲུབ་པ་མཐར་ཕྱིན་
222



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དུས་སེང་གེ་ལྟ་བུའི་སྤྱོད་པ་སྟེ་གང་ལ་ཡང་ཡ་ང་མེད་པར་ཕྱིར་མི་
ལྡོག་པའི་གདེངས་ཐོབ༔ གྲུབ་པ་ཐོབ་ནས་ ཁྱི་ཕག་ལྟ་བུའི་སྤྱོད་
པས་བདུད་རྩི་ལྔ་སོགས་སྤྱོད་ཅིང་གསང་དབང་དུས་ཁྲེལ་འཛེམས་
སྤངས༔ དེ་ནས་རྒྱལ་པོ་ལྟ་བུའི་སྤྱོད་པས་རང་དོན་མཐར་ཕྱིན་ནས་
སེམས་ཅན་གྱི་དོན་རྒྱ་ཆེན་པོ་བྱེད་པར་གསུངས་སོ། །ཡང་ཨོ་རྒྱན་
རིན་པོ་ཆེས་ལང་གྲོ་ལ་གདམས་པ་ལས། སྤྱོད་པ་ལ་ཕྱི་སྡེ་སྣོད་དང་
མཐུན་པར་ལྷག་པའི་ཚུལ་ཁྲིམས་དང་ལྡན་པ༔ ནང་བླ་མེད་ལྟར་
གསང་སྤྱོད་ཐབས་ཁྱད་པར་ཅན་དང་ལྡན་པ༔ གསང་བ་དུས་དང་
རྣམ་པ་ཀུན་ཏུ་སྒོ་གསུམ་ཆོས་དང་བསྟན་པར་བྱའོ༔ དེ་ལ་ཡང་ལས་
དང་པོ་པས་སྒོ་གསུམ་བརྩོན་འགྲུས་དྲག་པོས་ཆོས་སྤྱོད་བཅུ་ལ་
འབད་ན་ཟབ༔ རྣལ་འབྱོར་ལམ་པས་འདོད་ཡོན་དུག་ཏུ་བལྟས་ལ་
རི་དྭགས་སྨས་མ་ལྟར་དབེན་པའི་གནས་སུ་གསང་སྤྱོད་ཉམས་སུ་
བླངས༔ རྟོགས་ལྡན་གྱི་རྣལ་འབྱོར་པས་སྤྱོད་པ་ཞེན་མེད་ཆགས་
བྲལ་དུ་སྤྱད༔ གང་བྱུང་ཐོག་བབ་གཏད་མེད་ཟང་ཐལ་དུ་སྤྱད༔
རླུང་སེམས་ལ་རང་དབང་ཐོབ་པའི་སྐྱེས་བུས༔ སྦྱོར་སྒྲོལ་བརྟུལ་
ཞུགས་དང་རྣལ་འབྱོར་སྤྱོད་པའི་རོལ་པས༔ དུར་ཁྲོད་ཀུན་ཏུ་རྒྱུ་
223



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཞིང་ མཁའ་ འགྲོའི་ ཚོགས་ སུ་ འཇུག མ་ དག་པ་ འདུལ་ ཕྱིར་རྫུ་
འཕྲུལ་སྣ་ཚོགས་སུ་སྤྱད༔ མདོར་ན་ཕྱི་མདོ་ནང་སྔགས་ཐར་པ་སྒྲུབ་
པའི་ལམ་དང་གྲོགས་སུ་གང་འགྲོ༔ བསྟན་པ་དང་བདག་གཞན་ལ་
གང་ཕན༔ སྒོ་གསུམ་ཆོས་སྤྱོད་བཅུ་དང་ བསྟུན་ན་ཟབ་བོ༔ འོན་
ཀྱང་སྤྱད་བྱ་སྤྱོད་བྱེད་ཀྱི༔ བློ་རྟོག་རེ་དོགས་ནང་དུ་ཟད༔ ཀུན་ཀྱང་
རོལ་པ་ཆོས་སྐུའི་ཀློང༔ ཆགས་མེད་ཞེན་བྲལ་ངོ་མཚར་ཆེ༔ ཞེས་
གསུངས་སོ། །ཡང་ཨོ་རྒྱན་རིན་པོ་ཆེས། སྤྱོད་པ་ལ་ཡང་ལྔ་སྟེ༔ ངོ་
བོ་ངེས་ཚིག་མཚན་ཉིད་དབྱེ་བ་བསྡུས་དོན་ནོ༔ སྤྱོད་པའི་ངོ་བོ་ནི་
མ་ བཅོས་ པའོ༔ ངེས་ ཚིག་ ནི་ སྤྱོད་ དུ་ མེད་ པའོ༔ མཚན་ ཉིད་ནི་
འདོད་བློ་མེད་པའོ༔ དབྱེ་བ་ཅི་བྱེད་ཆོས་སྤྱོད་དུ་འགྲོ་བའོ༔ བསྡུས་
དོན་ནི་སངས་རྒྱས་ཀྱི་ལམ་དུ་འགྲོ་བ་དེའོ༔ ཞེས་དང༌། སྟོབས་པོ་
ཆེའི་རྒྱུད་ལས། ལྟ་བ་མི་ལྡན་སྤྱོད་པ་དང༌། སྤྱོད་པ་མི་ལྡན་ལྟ་བ་
གཉིས། །འདི་ གཉིས་ གསང་ སྔགས་ དམ་ སྲི་ སྟེ། །མནར་ མེད་
སེམས་ཅན་དམྱལ་བར་སྐྱེ། །དེ་ཕྱིར་ལྟ་མེད་སྤྱོད་པ་སྤངས། །སྲིན་
པོ་ རཀཱའི་སྤྱོད་པའོ། །སྤྱོད་མེད་ལྟ་བ་སྤངས་པ་སྟེ། །དཀའ་ཐུབ་
ཀྱིས་ནི་ལུས་གདུངས་ཤིང༌། །ཕུང་སོགས་རྣམ་སྣང་ལ་སོགས་ལ། །
224



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
བརྙས་པ་རྟོག་གེ་སྐམ་པོ་ཡིན། །ལྟ་སྤྱོད་ཟུང་དུ་འཇུག་པ་ཡང༌། །
གླང་ཆེན་བཞེངས་ཀྱང་མཉམ་པར་བཞེངས། །གླང་ཆེན་བཞུགས་
ཀྱང་ མཉམ་ པར་ བཞུགས། །ཞེས་ དང༌ ། སྤྱོད་ པ་ དུས་ ཚོད་ དང་
འབྲེལ་བ་ཞེས་བྱ་སྟེ། སོ་སོའི་སྐྱེ་བོས་རྣལ་འབྱོར་པའི་སྤྱོད་པ་མི་བྱ།
རྣལ་འབྱོར་པས་གྲུབ་པ་ཐོབ་པའི་སྤྱོད་པ་མི་བྱ། གྲུབ་པ་ཐོབ་པས་
ཀྱང་སངས་རྒྱས་ཀྱི་སྤྱོད་པ་མི་བྱ། ཞེས་གསུངས་པས་སོ་སོའི་སྐྱེ་
བོས་ཀུན་བཟང་གི་སྤྱོད་པ་བྱ། རྣལ་འབྱོར་པས་གསང་སྤྱོད་ཆགས་
ལམ་སོགས་བྱ། གྲུབ་པ་ཐོབ་པ་བརྟུལ་ཞུགས་དང་ཚོགས་སྤྱོད་བྱ།
གསང་སྤྱོད་བརྟུལ་ཞུགས་ཀྱི་སྤྱོད་པ་ཚོགས་སྤྱོད་གསུམ་མ་བྱས་
ཀྱང་ས་ལམ་བགྲོད་དེ་རིམ་ལྔའི་བཤད་པ་ལས་ཀྱང་གསུངས་ཤིང༌།
དེའི་དོན་གྱིས་མཁས་གྲུབ་ཕལ་ཆེར་རྟོགས་པ་མཐོ་ཡང་སྤྱོད་པ་
ཞིབ་པ་ཡིན་ནོ། །དེ་ལྟར་ལྟ་སྒོམ་སྤྱོད་གསུམ་གྱི་གནད་བཤད་ཀྱི་
སྐབས་དེ་སོང་ངོ༌། ། 1:|:ཀྱང་
༈ དེ་ལྟར་གཞི་ལྟ་བའི་གནས་ལུགས་ལུང་རིགས་དང་འབྲེལ་
བར་མ་འཁྲུལ་བར་རྟོགས་ནས། ལམ་སྒོམ་པའི་རིམ་པ་ཉམས་མྱོང་
དང་འབྲེལ་བར་བརྩོན་འགྲུས་དྲག་པོས་ཉམས་ སུ་ལེན་པའི་ཚེ།
225



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གེགས་དང་གོལ་སར་མ་ཤོར་བ་གལ་ཆེ་བས། གེགས་སེལ་སྟོན་པ་
ནི། རྩ་བ་རྡོ་རྗེའི་ཚིག་རྐང་ལས། ཐམས་ཅད་སྟོང་བར་ཐག་བཅད་
ནསཿ དགེ་སྤངས་ལ་སོགས་ཇི་རིགས་པ༔ བྱ་བར་མི་རུང་སྟོང་པ་
ཡིས༔ དབང་དུ་ཁོ་ནར་མི་བཏང་ངོ༔ དེ་ནས་དུག་ལྔའི་དབང་མི་
གཏོང༔ དགེ་སྡིག་གང་ཡང་དངོས་པོ་རུ༔ མི་འཛིན་ཆོས་ཀུན་གང་
མི་ འཛིན༔ སེམས་ ངོ་ བདེ་ གསལ་ མི་ རྟོགས་ ཉམས༔ གང་ ཡང་
དངོས་པོར་མི་འཛིན་ནོ༔ ཞེས་དང༌། དེའི་འགྲེལ་པ་ཐུགས་རྗེ་ཆེན་
པོས་གསུངས་པ་ལས། ཐམས་ཅད་སྟོང་པ་ཉིད་དུ་ཐག་བཅད་ནས༔
དགེ་བ་སྤང་བ་ལ་སོགས་སེམས་ལ་ཇི་རིགས་པ་ནི་བྱ་བར་མི་རུང་
ངོ༔ སྟོང་པ་ཉིད་ཡིན་པའི་དབང་དུ་ཁོ་ནར་མི་གཏོང༔ དེ་ནས་དེ་
བཞིན་དུ་དུག་ལྔ་གང་གིའང་དབང་དུ་མི་གཏོང་ངོ༔ དགེ་བ་དང་
སྡིག་པ་གང་ཡང་དངོས་པོ་རུ༔ མི་འཛིན་ཞིང་ཆོས་ཀུན་གང་ཡང་དེ་
བཞིན་དུ་མི་འཛིན༔ ཞེས་གསུངས་པའི་ལུང་རྒྱབ་ཅུང་ཟད་འདྲེན་
ན། ཀླུ་ སྒྲུབ་ ཀྱིས། སྟོང་པ་ ཉིད་ ལ་ ལྟ་ ཉེས་ན། །ཤེས་ རབ་ཆུང་
རྣམས་ ཕུང་ བར་ འགྱུར། །ཇི་ ལྟར་ སྤྲུལ་ ལ་ བཟུང་ ཉེས་ དང༌ ། །
རིགས་སྔགས་ལོག་པར་བསྒྲུབས་པ་བཞིན། །ཞེས་དང༌། མན་ངག་
226



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གི་རྒྱུད་ལས། སྟོང་ལྟ་ ཕྱལ་ ཆད་ ལྟ་ བའི་བདུད། །ཧད་པོ་ བསྒོམ་
མེད་ བསྒོམ་ པའི་ བདུད། །རྟོག་ མེད་ རང་ དགའ་ སྤྱོད་ པའི་
བདུད། །འདུ་ འཛི་ ལོངས་ སྤྱོད་ གཡེང་ བའི་ བདུད། །ལས་ ངན་
འབྲེལ་པ་གྲོགས་ཀྱི་བདུད། ། ཐེ་ཚོམ་སྐྱེས་པ་ཉམས་ཀྱི་བདུད། །
ཐབས་དང་བྲལ་བ་ཤེས་རབ་བདུད། །ཅེས་དང༌། བདེ་བའི་འཁོར་
ལོ་ལས། གཞན་གྱི་བསམ་སྦྱོར་བཟང་པོ་ལ། །བར་ཆད་བྱེད་པ་
བདུད་ཡིན་ཏེ། །མ་རྟོགས་སེར་སྣ་བྱེད་པ་ནི། །བདུད་ཀྱི་སྒོར་ལྟུང་
འཁོར་བར་འཁྱམས། ། ཞེས་དང༌། རང་བྱུང་བདེ་བའི་ འཁོར་ལོ་
ལས། །མཉམ་ཉིད་མ་རྟོགས་ རང་ རྒྱུད་དུ། །ཆགས་ སྡང་ ཕོ་ཚོད་
སྤྱོད་པའི་ལམ། །དུག་ལྔ་རང་རྒྱུད་སྤྱོད་ཉེས་པས། །སྲིན་པོའི་སྒོར་
ལྟུང་ རྟག་ཏུ་ འཁོར། །ཞེས་ དང༌ ། ཇི་ བཞིན་ མ་ ནོར་ མ་ རྟོགས་
པས། །ལྟ་ ལོག་ གཞན་ གྱི་ སློབ་ དཔོན་ བྱེད། །རང་ ཉིད་ མི་ཤེས་
གཞན་ གྲོལ་ བ། །རུ་ ཏྲའི་ སྒོར་ ལྟུང་ རྟག་ཏུ་ འཁོར། །ཞེས་ དང༌ །
ངེས་དོན་འདུས་པའི་གཏེར་རྒྱུད་ལས། །ལྟ་ལོག་སྤྱོན་ངན་སྣ་ཚོགས་
བྱེད༔ རང་ གིས་ མི་ཤེས་ གཞན་ གྲོལ་ བ༔ རུ་ཏྲཱའི་ སྒོར་ ལྟུང་རྟག་
ཏུ་འཁོར། ཞེས་དང༌། བདེ་བའི་འཁོར་ལོ་ལས། གཞན་གྱི་ཆོས་ལ་
227



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཕྲག་དོག་པས། །ཡོན་ཏན་མང་དུ་ལྡན་གྱུར་ཀྱང༌། །རང་སེམས་
སྙིང་པོ་མ་ནོད་ན། །གནོད་སྦྱིན་ སྒོར་ལྟུང་རྟག་ཏུ་འཁོར། །ཞེས་
དང༌། ཨོ་རྒྱན་རིན་པོ་ཆེའི་ཞལ་ནས། ཀྱེ་ཧོ་སྐལ་ལྡན་བུ་རྣམས་
ཚུར་ཉོན་དང༔ སེམས་ཞེས་ཟེར་བའི་ཡོངས་གྲགས་སྒྲ་བོ་ཆེ༔ འདི་
ལ་མ་རྟོགས་ལོག་རྟོག་ཕྱོགས་རྟོགས་དང༔ ཡང་དག་ཇི་བཞིན་ཉིད་
དུ་མ་རྟོགས་པས༔ གྲུབ་མཐའི་འདོད་པ་བསམ་གྱིས་མི་ཁྱབ་འབྱུང༔
དེ་ཡང་སོ་སོ་སྐྱེ་བོ་ཐ་མལ་བས༔ མ་རྟོགས་རང་ངོ་རང་གིས་མ་
ཤེས་པས༔ ཁམས་གསུམ་རྒྱུད་ལ་འཁོར་ཞིང་སྡུག་བསྔལ་སྤྱོད༔ དེ་
ཡང་རང་སེམས་འདི་ཉིད་མ་རྟོགས་སྐྱོན༔ ཕྱི་རོལ་མུ་སྟེགས་ལོག་
པར་རྟོག་པ་སྟེ༔ རྟག་ཆད་མཐའ་ལ་ལྟུང་བས་ཕྱིན་ཅི་ལོག༔ དེ་ཡང་
རང་སེམས་འདི་ཉིད་མ་རྟོགས་སྐྱོན༔ ཉན་ཐོས་རང་རྒྱལ་ཕྱོགས་
ཙམ་བདག་མེད་པར༔ རྟོགས་པར་འདོད་ཀྱང་ཇི་བཞིན་ཉིད་མ་
རྟོགས༔ གཞན་ ཡང་ རང་ རང་གཞུང་དང་གྲུབ་ མཐའ་ ཡི༔ འདོད་
པས་བཅིངས་པས་འོད་གསལ་མ་མཐོང་བསྒྲིབས༔ ཉན་ཐོས་རང་
རྒྱལ་གཟུང་འཛིན་ཞེན་པས་བསྒྲིབས༔ དབུ་མ་བདེན་གཉིས་མཐའ་
ལ་ཞེན་པས་བསྒྲིབས༔ ཀྲི་ཡོག་བསྙེན་སྒྲུབ་མཐའ་ལ་ཞེན་པས་
228



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བསྒྲིབས༔ མཧཱ་ཨ་ནུ་དབྱིངས་རིགས་ཞེན་པས་བསྒྲིབས༔ གཉིས་
མེད་དོན་ལ་གཉེས་སུ་ཞེན་པས་གོལ༔ གཉིས་མེད་གཅིག་ཏུ་མ་
གྱུར་ སངས་མི་རྒྱ༔ ཐམས་ཅད་ རང་ སེམས་ འཁོར་ འདས་ དབྱེར་
མེད་ལ༔ སྤངས་བླངས་འདོར་ལེན་ཐེག་པས་འཁོར་བར་འཁྱམས༔
ཞེས་གསུངས་སོ། །འོ་ན་དེ་ལྟར་གོལ་ས་ཤིན་ཏུ་མང་བ་ཅིས་ལན་
ན་རང་རིག་ལྷན་སྐྱེས་ཡེ་ཤེས་བཀའ་རྫོགས་པ་ཆེན་པོ་མ་རྟོགས་
པས་ལན། རྫོགས་པ་ཆེན་པོ་ཁྲེགས་ཆོད་ཀྱི་ངོ་ལེགས་པར་འཕྲོད་
ན། གོལ་ས་ཐམས་ཅད་དུས་གཅིག་ལ་ཆོད་དེ། ངེས་དོན་འདུས་པ་
ལས། ཉི་ཤར་ མུན་སྒྲིབ་མེད་པ་བཞིན༔ རང་བྱུང་ཆོས་སྐུའི་དོན་
རྟོགས་ པས༔ གོལ་ སྒྲིབ་ ཡུལ་ སེམས་ གཞི་ ནས་ དག ཆོས་ ཀུན་
སེམས་མེད་བྱང་ཆུབ་སྐུ༔ ཞེས་གསུངས་པས། སེམས་ལ་རྣམ་པར་
རྟོག་ པ་ གང་ ཤར་ གྱི་ རྗེས་ སུ་ འབྲང་ན་ལས་ དགེ་ སྡིག་ སོགས་
བསགས་ནས་ཐ་མལ་སྐྱེ་བོར་གོལ་བ་ཡིན་པས། རྣམ་རྟོག་རང་ངོར་
བལྟས་པས་རང་ཞིར་བཏང་སྟེ་དེའི་ རྗེས་སུ་མི་འབྲང་བས་སེལ་
ལོ། །སེམས་ལ་རྣམ་རྟོག་འཕྲོ་བ་མི་རུང་སྙམ་ནས་རྣམ་རྟོག་བཀག་
ནས་ཡིད་ལ་ཅི་ཡང་མི་འགྱུ་བར་གནས་ཤིང་དེའི་ངོ་བོ་ལ་ལྟ་ཡང་མི་
229



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཤེས་ལ། དབང་པོ་སྒོ་ལྔ་མི་གསལ་ན་ཞི་གནས་འཐོམ་པོར་གོལ་
བས་འགྱུ་བ་ཆེད་དུ་མི་བཀག་གང་ཤར་ངོ་བོ་ལ་ལྟའོ། །ཡིད་ལ་དྲན་
བསམ་མེད་ཅིང་ རང་ངོ་མ་མཐོང་བར་ཀློད་དེ་བསྡད་ན་ལུང་མ་
བསྟན་དུ་གོལ་བས། མ་ཡེངས་ཙམ་དུ་རང་ངོ་ལྟའོ། །རང་ངོ་ཡང་མ་
མཐོང་བར་ཡིད་འགྱུ་བ་རགས་པ་རྣམས་མི་འགྱུ་ལ། སེམས་རྩེ་
གཅིག་ཏུ་གནས་པའི་དགའ་བདེས་ལུས་ཁྱབ་པ། དེ་ཡང་གསལ་
སེང་ངེ་བ་མར་མེ་རླུང་གིས་མ་བསྐྱོད་པ་ལྟ་བུ། དེ་ལ་ཞེན་ཆགས་
འཛིན་པ་ཕྲའུ་རེ་རེས་འཆིངས་ནས་ལྷག་མཐོང་གི་ཡེ་ཤེས་མ་མཐོང་
བ། དེ་ཡང་གོང་ནས་གོང་དུ་མཚན་འཛིན་རྟོགས་པ་ཆེ་ཆུང་དུ་སོང་
བས་ནི་བསམ་གཏན་དང་པོ་དང་གཉིས་པ་དང་གསུམ་པ་དང་བཞི་
པ་རང་གོལ་ལོ། །དེ་ལ་ཏིང་ངེ་འཛིན་མི་གཡོ་བ་རྒྱ་མཚོ་རླུང་གིས་
མ་བསྐྱོད་པ་ལྟ་བུ་མེ་རེ་འཁྱིལ་ལེ་བ་བདེ་བ་གསལ་བ་ཅི་ཤར་ཡང་།
དེ་ལ་ཞེན་ཆགས་མེད་པར་དེ་རང་གི་ངོ་བོ་ལ་ཧྲིག་གེ་བལྟས་པས།
ཞི་གནས་དེའི་ངོ་བོ་སྟོང་ཉིད་དུ་ལྷག་གིས་མཐོང༌། ཞི་ལྷག་གཉིས་
པོ་སོ་སོ་ཐ་མི་དད་དུ་རྟོགས་པས་སེལ་ཏེ་ཏིང་ངེ་འཛིན་རྩལ་རྫོགས་
པར་འགྱུར་རོ། །སེམས་རྟག་པ་ཐེར་ཟུག་མི་ཤིགས་པ་ཡིན་སྙམ་པ་
༡༢)



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དང༌། སེམས་མེད་པ་སྟེ་ཅི་ཡང་མེད་དོ་སྙམ་པའི་ཞེན་འཛིན་མེད་
པར་ཁོ་རང་མ་བཅོས་པའི་རང་ངོ་བལྟས་བས་རྟག་ཆད་དུ་མི་གོལ་
ལོ། །རྣམ་རྟོག་ཆེད་དུ་དགག་ནས་མི་རྟོག་ཡེ་ཤེས་ཁོ་ན་བསྒོམ་ན་
ཉན་ཐོས་ལ་གོལ་ཏེ། རྣམ་རྟོག་མི་དགག་རང་ངོ་གང་ཤར་སྐྱེ་གྲོལ་
དུས་མཉམ་ཆུ་དང་རླབས་ལྟར་སྒོམ་པས་སེལ་ལོ། །རྣམ་རྟོག་ཕྱིའི་
ཡུལ་ལ་འཕྲོ་བ་བཀག་ནས་ནང་གི་རིག་པ་སྟོང་ཉིད་ངོ་བོའི་སྟེང་དུ་
བཞག་ན་ རང་རྒྱལ་དུ་ གོལ་ཏེ། ཕྱི་ ཚོགས་དྲུག་ གི་རྣམ་རྟོག་ མི་
དགག་སྟེ་རང་ཤར་རང་གྲོལ་དུ་བྱས་པས་སེལ་ལོ། །གྲུབ་མཐའ་
འོག་མ་ཐམས་ཅད་བཀག་ནས་རང་ལུགས་སྨྲ་བསམ་བརྗོད་མེད་དུ་
ལུང་དང་རིགས་པས་གཏན་ལ་དབབ་སྟེ། སྟོང་ཉིད་ཀྱི་ངེས་ཤེས་
ཙམ་ལ་བློ་འཇོག ། ཡང་ལུང་རིགས་ཀྱིས་ཕྱི་ནང་དངོས་པོ་ཐམས་
ཅད་སྟོང་ཉིད་དུ་གཏན་ལ་ཕབ་ཅིང་དེའི་ངེས་ཤེས་ལྷང་གིས་སྐྱེས་
ཙམ་ན་དེའི་ངང་ལ་མཉམ་པར་འཇོག་པ་ནི་ཀུན་རྫོབ་དང་དོན་དམ་
གྱི་བདེན་གཉིས་དབྱེ་བ་ཙམ་ལ་ཞེན་ཅིང་གོ་བ་སྐམ་པོ་ཡིན་པས།
རང་རིག་མ་བཅོས་ཀ་དག་དེ་ལ་སྟོང་ཉིད་དང་བདེན་གཉིས་ཟུང་
འཇུག་གི་འཛིན་པ་མེད་པར་སྐྱོང་བས་སེལ་ལོ། །རང་ཐ་མལ་པ་ལ་
231



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལྷ་ཡེ་ཤེས་པ་ཕྱི་རོལ་ནས་སྤྱན་འདྲེན་ཞིང་བྱིན་རླབས་ཞུ་བའི་ངེས་
ཤེས་སུ་འཛིན་ན་སྔགས་ཕྱི་པར་གོལ་ཏེ། རང་སེམས་སངས་རྒྱས་
སུ་ཐག་ཆོད་པས་དེར་མི་གོལ། སྔགས་དང་ཕྱག་རྒྱ་དང་ལྷའི་རྣལ་
འབྱོར་སོགས་ལ་མཚན་མར་འཛིན་པ་དང༌། ཕྱི་ནང་སྣོད་བཅུད་
ལྷའི་དཀྱིལ་འཁོར་དུ་བསྒོམ་པ་སོགས་ཀྱང་ཞེན་འཛིན་དང་མ་བྲལ་
ན་མཧཱ་ཡོ་ག་སྟེ། དེ་ཐམས་ཅད་མཁའ་ལ་འཇའ་ཚོན་ལྟར་སེམས་
ཀྱི་ཆོ་འཕྲུལ་ཙམ་དུ་ཤེས་པས་གྲོལ་ལོ། །ལུས་ཀྱི་རྩ་རླུང་ཐིག་ལེ་ཡེ་
ནས་ལྷའི་དཀྱིལ་འཁོར་ཡིན་པ་ལ་ཡང་རང་རྒྱུད་ཨ་འཐས་སུ་ཞེན་
ན་གོལ་ས་སྟེ། དེ་ཐམས་ཅད་རང་བཞིན་མེད་པར་སྐྱེ་མེད་དུ་ཤེས་
པས་གྲོལ་ལོ། །མདོར་ན་གང་ལ་ཞེན་པ་དེ་འཆིངས་བ་ཡིན་པས།
རྫོགས་པ་ཆེན་པོའི་ལྟ་སྒོམ་ནི་མཆོག་ཡིན་ནོ། །བདག་གིས་བསྒོམ་
པ་འདི་ནི་ཐེག་པའི་ཡང་རྩེ་བྱར་མེད་བློ་འདས་ཡིན་ནོ་སྙམ་དུ་ངེས་
ཤེས་ཀྱི་ཞེན་འཛིན་གྱིས་འཆིངས་ཏེ། ཡིད་ལ་མི་བྱེད་ཞེ་འདོད་ཀུན་
དང་ བྲལ། ཞེས་པ་ལྟར་ཉམས་སུ་ལེན་པས་ལྟ་ སྒོམ་ གྱི་གོལ་ས་
ཐམས་ཅད་ཆོད་དོ། །དེ་ནས་སྤྱོད་པའི་གོལ་ས་ནི། དུག་ལྔ་ཡེ་ཤེས་
ལྔ་དུག་གསུམ་སྐུ་གསུང་ཐུགས་སོགས་ཟེར་བའི་དོན་མ་གོ་བར།
232



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དུག་ལྔ་རང་རྒྱུད་ཐ་མལ་དུ་འཆོལ་ཉོག་སྤྱོད་ན་ནག་པོ་ཁ་འབྱམས་
བདུད་ཀྱི་ལྟ་བ་སྟེ། དུག་ལྔ་སྤང་ན་ཉན་ཐོས་དང་ཐེག་པ་འོག་མ་
ཡིན་པས། དུག་ལྔའི་རང་ངོ་བལྟས་པས་ཡེ་ཤེས་སུ་འཆར་རོ། །
སེམས་ཉིད་སྟོང་པར་རྟོགས་ཀྱང་སེམས་ནམ་མཁའ་ལྟར་སྟོང་པ་ལ་
དགེ་སྡིག་གི་ཕན་གནོད་མེད་སྙམ་ནས་དགེ་བ་མི་བསྒྲུབ་སྡིག་པ་མི་
སྤངས་བ་ཧྭ་ཤང་ལྟ་བ་སྟོང་ལྟ་ཧད་པོ་སྟེ། ལྟ་བ་ནམ་མཁའ་ལྟར་
རྟོགས་ཀྱང་སྡིག་པ་ཕྲ་མོ་ལའང་འཛེམས། དགེ་བ་ཅི་འགྲུབ་འབད་
པས་ སེལ་ ལོ། །ནད་ གདོན་གེགས་ སེལ་ ལ་ ཡང་། ནད་ ཀྱི་ཟུག་
གཟེར་ནའོ་སྙམ་པའི་རྟོག་པ་དེ་རང་གི་ངོ་བོ་ལ་བལྟས་མཉམ་པར་
བཞག་པས། བདེ་དུས་བསྒོམ་པ་ལས་བོགས་དང་ཡོན་ཏན་ཆེ་ཞིང་
སྒྲིབ་པ་དག་ཡུལ་ཆེ་བས་ནད་ཀྱང་ཇེ་བདེར་འགྱུར་རོ། །གདོན་གྱི་
གནོད་པ་ལ་འདིས་གནོད་དོ་སྙམ་པའི་ངོ་བོ་ལ་བལྟས་ཏེ་སྟོང་པར་
གྲོལ་བ་དང༌། གདོན་གྱི་རྩ་བ་རྣམ་རྟོག་ཡིན་པས་རྣམ་རྟོག་རང་
སར་གྲོལ་ན་གདོན་ཀྱང་ཞིའོ། །ཏིང་ངེ་འཛིན་གྱི་གེགས་བྱིང་རྒོད་
གཉིས་ཏེ་བྱིང་རྨུགས་ལ་ལྟ་སྟངས་བསྟོད་ཅིང་ལུས་སྒྲིམ་རིག་པ་ཧུར་
ཕྱུང་ལ་སྒོམ་པ་དང༌། འཕྲོ་རྒོད་ཆེ་ན་ལུས་སེམས་བག་ཀློད་དེ་
233



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བསྒོམ་པར་གསུངས་ཀྱང༌། གཙོ་བོར་བྱིང་རྨུགས་སམ་འཕྲོ་རྒོད་
གང་བྱུང་དེ་ཉིད་ཀྱི་ངོ་བོ་ལ་ཅེ་རེ་བལྟས་པས་སྟོང་ཉིད་དུ་ལྷག་གིས་
མཐོང་བ་དེ་ རང་བོགས་ཆེ་སྟེ། སྤང་བླང་དང་བསལ་བཞག་མེད་
པར་མ་བཅོས་པ་ཉིད་དངོས་གཞིའི་ཉམས་ལེན་ཡིན་ནོ། །བྱམས་
སྙིང་རྗེ་མེད་ན་ལྟ་བ་རྟོགས་ཀྱང་ཐེག་དམན་ཡིན་པས། བྱམས་སྙིང་
རྗེ་བསྒོམ་ཞིང་དེ་ཡང་སྟོང་ཉིད་ཀྱི་རྩི་དང་མ་བྲལ་བར་བྱའོ། །ལྟ་བ་
ངེས་པར་རྟོགས་ན་དེ་ལྟར་མ་རྟོགས་པའི་སེམས་ཅན་རྣམས་ལ་རང་
ཤུགས་ཀྱིས་སྙིང་རྗེ་སྐྱེ་བ་ཡིན་པས། སེམས་ཅན་ལ་ཕན་པའི་སྨོན་
ལམ་རྒྱ་ཆེན་པོ་ཡང་གདབ་པར་བྱའོ། །སྟོང་ཉིད་སྙིང་ རྗེ་ གཉིས་
ཡོད་ཀྱང་ཡི་དམ་གྱི་ལྷ་མ་བསྒོམས་ན་མདོའི་ཉམས་ལེན་དང་ཁྱད་
པར་མེད་པས། སྟོང་ཉིད་ཀྱི་ངང་ལས་ནམ་མཁའ་ལ་འཇའ་ཤར་བ་
ལྟར་བསྒོམ་སྟེ། དེ་ཡང་སྟོང་ཉིད་ཀྱི་རྩི་དང་མ་བྲལ་བར་བྱས་པས་
བསྐྱེད་རྫོགས་ཟུང་འཇུག་ཏུ་འགྱུར་ལ། གལ་ཏེ་དེ་ལྟར་མི་ལྕོགས་
ན་བསྐྱེད་རིམ་སྟོང་པར་བསྡུས་ནས་སྟོང་ཉིད་ལ་མཉམ་པར་བཞག་
གོ། །དེ་ལྟར་དགེ་སྦྱོར་ཐམས་ཅད་ཀྱི་ཐོག་མར་སེམས་ཅན་གྱི་དོན་
དུ་རྫོགས་པའི་སངས་རྒྱས་ཐོབ་པར་བྱ་སྙམ་པའི་སེམས་བསྐྱེད།
234



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དངོས་གཞིའི་སྐབས་སུ་ཞི་ལྷག་ཟུང་འཇུག་གམ། བསྐྱེད་རྫོགས་ཟུང་
འཇུག །བདེ་སྟོང་ཟུང་འཇུག །གསལ་སྟོང་ཟུང་འཇུག་སོགས་སུ་ཡ་
མ་བྲལ་བར་ཉམས་སུ་ལེན་ཞིང་། མཐར་བྱང་ཆུབ་ཐོབ་པའི་བསྔོ་
བས་རྒྱས་བཏབ་པས་གེགས་དང་གོལ་ས་གང་ཡང་མེད་དོ། །དེ་
ཡང་རང་རེ་རྫོགས་པ་ཆེན་པོ་ཐེག་པ་དགུའི་ཡང་རྩེ་ཡིན་པས་གོལ་
ས་ཐམས་ཅད་ལས་གྲོལ་མོད། འོན་ཀྱང་དོན་ཅི་ལྟ་བར་མ་རྟོགས་
ན་གོ་བ་ཅུང་ཟད་ལོག་ན་གོལ་ས་མང་དུ་འགྱུར་ཉེན་ཆེ་སྟེ། སེམས་
བྱུང་གནས་འགྲོ་གསུམ་དབྱིབས་ཁ་དོག་མ་གྲུབ་པར་ངོ་སྤྲད་པས། །
ལུས་ཞིག་ནས་སེམས་སྟོང་པ་ནམ་མཁའ་དང་འདྲ་བས་ལས་དགེ་
སྡིག་བསགས་པའམ་གནས་པའི་རྟེན་མེད་སྙམ་ན། མུ་སྟེགས་རྒྱང་
འཕེན་པའི་ལྟ་བ་དང་ཕྱོགས་མཐུན་དུ་གོལ་བས། ངོ་བོ་སྟོང་ཉིད་
ནམ་མཁའ་ལྟར་དག་ཀྱང་རྣམ་པ་རྒྱུ་འབྲས་ཀྱི་རྟེན་འབྲེལ་བསླུ་མེད་
དུ་ཤེས་པར་བྱའོ། །ཡང་རྒྱུ་བསོད་ནམས་ཀྱི་ཚོགས་ཀྱིས་ཕན་ཡོན་
ཕྱོགས་རེ་ལ་ཞེན་ནས། སངས་རྒྱས་རྒྱུ་གཞན་དང་རྐྱེན་གཞན་གྱིས་
ཐོབ་པར་སེམས་ན་གོལ་ཏེ་ཐེག་པ་ཆེན་པོ་རྡོ་རྗེ་སྙིང་པོའི་རྩ་བ་རྒྱུ་
བདེ་གཤེགས་སྙིང་པོ་ཡེ་ནས་རང་ལ་གནས་པ་ཤེས་དགོས། དེ་མ་
235



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག །
གོ་ན་ནང་པའི་མུ་སྟེགས་ཞེས་བྱའོ། །སྙིང་གི་དཀྱིལ་དུ་ཀུན་བཟང་
སོགས་རང་རྒྱུད་པ་རྟག་བརྟན་དངོས་པོ་ཅན་ཡོད་པར་འདོད་ན་མུ་
སྟེགས་བདག་ལྟ་ཅན་དང་ཆ་མཐུན་དུ་གོལ་བས། རྒྱུ་བདེ་གཤེགས་
སྙིང་པོ་ཀུན་ཏུ་བཟང་པོ་ཡོད་མེད་རྟག་ཆད་ལས་འདས་པས་དེ་ཉིད་
ཀུན་ ཏུ་ བཟང་ པོར་ གསུངས་ པ་ ཤེས་ པར་ བྱའོ། །འཁོར་ འདས་
ཐམས་ཅད་ཀྱི་རྩ་བ་སེམས་སུ་ངོ་སྤྲད་པས། ཡོད་མེད་ལས་གྲོལ་བ་
ཐམས་ཅད་ཀྱི་བྱེད་པ་པོ་སེམས་དེ་དངོས་པོ་འགྱུར་མེད་ཅིག་ཡོད་
སྙམ་ན་མུ་སྟེགས་རྟག་ལྟ་དང་ཆ་མཐུན་དུ་གོལ་བས། སེམས་དེ་
ཡོད་མེད་སྐྱེ་འགག་དང་བྲལ་ཏེ་དངོས་པོ་བདེན་གྲུབ་མེད་པར་
ཤེས་པར་བྱའོ། །ཐམས་ཅད་སེམས་ སུ་ངོ༌སྤྲད་ པས་ ཐམས་ ཅད་
སེམས་ལས་བྱུང་ཞིང་སེམས་འབྲས་བུ་ཡིན་པ་དང་རྟོག་པ་བྱས་
འགྱུར་དང་རིག་པ་ཡེ་ཤེས་ཡིན་པར་མངོན་པར་ཞེས་ན་བདག་ལྟ་
དང་ཆ་མཐུན་དུ་གོལ་བས། ཆོས་ཐམས་ཅད་སེམས་ཉིད་རང་སྣང་
རྒྱུ་འབྲས་གཉིས་མེད་རང་རིག་ཕྱི་ནང་མཐའ་དབུས་མེད་པར་ཤེས་
པར་བྱའོ། །ཡི་དམ་གྱི་ལྷ་དངོས་པོར་ཞེན་ནས་དེ་མཆོད་པས་བདེ་
ལེགས་དང་མ་དགྱེས་པས་སྡུག་བསྔལ་འབྱུང་བར་ཞེན་ན་མུ་སྟེགས་
236



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དབང་ཕྱུག་པ་དང་ཆ་མཐུན་དུ་གོལ་བས། ཡི་དམ་གྱི་ལྷ་སེམས་ཀྱི་
རྩལ་སྣང་སྐྱེ་མེད་གཉིས་མེད་རང་གྲོལ་དུ་ཤེས་པར་བྱའོ། །ཡང་
འགའ་ཞིག་ཁྲུས་དང་གཙང་སྦྲ་སོགས་ཀྱིས་སྒྲིབ་པ་དག་སྙམ་ནས་
མཆོད་ཁང་སོགས་ཕྱི་བདར་དགེ་སྦྱོར་དུ་རློམ་པ། ཕྱི་རོལ་ཤེས་བྱ་
རྣམས་བསླབ་ན་ཤེས། སེམས་ཀྱི་ངོ་བོ་བདེ་གཤེགས་སྙིང་པོ་ཕྲ་
ཞིང་ཕྲ་བ་གཅིག་ཡོད་པ་རྟོགས་དཀའ། ད་ལྟའི་སེམས་སྣ་ཚོགས་
སུ་འཕྲོ་བ་ནི་ལུང་མ་བསྟན་ཡིན་སངས་རྒྱས་ཀྱི་རྒྱུ་མ་ཡིན་ཟེར་བ་
མང་སྟེ། དེ་ནི་མུ་སྟེགས་ཁྱབ་མཇུག་གི་རྗེས་འབྲང་དང་ཆ་མཐུན་དུ་
གོལ་བས་ད་ལྟ་སེམས་ཀྱི་ངོ་བོ་འདི་སྐྱོང་བས་རྟོགས་པ་ཁྱད་པར་
ཅན་འཁྲུངས་པ་ཤེས་པར་བྱའོ། །
རྫོགས་ ཆེན་ནས་ སེམས་ དང་ རིག་ པ་ གནས་ སོ་ སོ་ སོགས་
གསུངས་ པ་ ནི་ སེམས་ ཀྱི་ ངོ་བོ་དག་པ་དང་མ་དག་པའི་དྭངས་
སྙིགས་ཕྱེ་བ་ཡིན་གྱི། སེམས་དང་ངོ་བོ་ཡེ་ནས་མི་གཅིག་པའི་མི་
སྤུན་གཉིས་འདྲ་བར་འདོད་ན་ནི་མུ་སྟེགས་ཞོར་བྱུང་དང་ཆ་མཐུན་
པས། དངས་ སྙིགས་མ་ གཏོགས་ སོ་ སོར་ གཉིས་མ་ཡིན་པ་ཤེས་
པར་བྱའོ། །སྙིང་དཀྱིལ་དུ་དྭངས་མ་ལྔ་ལྡན་གྱི་ཐིག་ལེ་གསུངས་པ་
237



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཡང་རྫས་སུ་མ་གྲུབ་པའི་སྣང་སྟོང་ཡིན་གྱི། རྡུལ་ཕྲ་རབ་ཚོགས་
པའི་དངོས་པོ་ཅན་དུ་འདོད་ན་མུ་སྟེགས་དང་ཆ་མཐུན་པས། རྟེན་
འབྲེལ་སྒྱུ་མ་ཙམ་དུ་ཤེས་པར་བྱའོ། །ཆོས་སྐུའི་ཞིང་ཁམས་ནམ་
མཁའ་དང་མཉམ། ལོངས་ སྐུའི་ཞིང་ཁམས་ལྷུན་གྲུབ་ལས་སྤྲུལ་
སྐུའི་ཞིང་ཁམས་སྣ་ཚོགས་གྲུབ་པར་བཤད་ཙམ་ན། དེ་རྣམས་རང་
བྱུང་དུ་རང་བཞིན་རྒྱུ་རྐྱེན་མེད་པར་གྲུབ་པར་འདོད་ན་མུ་སྟེགས་
ཚངས་པའི་རྗེས་འབྲང་དང་ཆ་མཐུན་པས། དག་པའི་ཞིང་ཁམས་
རྣམས་སངས་རྒྱས་ཀྱི་ཐུགས་རྗེ་དང་སྨོན་ལམ་ལས་གྲུབ་པའི་ཕྱིར་
ཚོགས་བསགས་ཤིང་སྨོན་ལམ་བཏབ་པ་དང༌། མ་དག་པའི་ཞིང་
ཁམས་རྣམས་སེམས་ཅན་སྤྱི་མཐུན་གྱི་ལས་ལས་གྲུབ་པས་སྡིག་ལ་
འཛེམ་ཞིང་འགྲོ་དོན་སྨོན་ལམ་བཏབ་པར་བྱའོ། །རྒྱུ་མཐུན་དང་
དབང་གི་འབྲས་བུ་དེ་དང་རིགས་མཐུན་དུ་སྐྱེ་བར་བཤད་པ་དེ་སྣང་
བ་དང་བེམ་པོ་དངོས་པོར་ཞེན་ནས་རིག་པའི་རྒྱུན་འགྲོ་བ་གཞན་དུ་
མི་འགྱུར་བར་འདོད་ན། མུ་སྟེགས་མཚན་མར་ལྟ་བ་དང་ཆ་མཐུན་
པས། སྐྱེ་བ་མེད་བཞིན་དུ་རྒྱུ་འབྲས་ཀྱི་རྟེན་འབྲེལ་ ལ་ཅི་ ཡང་
འཆར་རུང་བར་ཤེས་པར་བྱའོ། །རང་རིག་རང་གསལ་གྱི་སེམས་
238



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དངོས་མཚན་པ་གཅིག་ནང་ན་ཡོད་སྙམ་ན་གཅེར་བུ་པས་ཤིང་ལ་
སྲོག་ཡོད་པར་སྨྲ་བ་དང་ཆ་མཐུན་པས་ཕྱི་ནང་གང་དུ་ཡང་སེམས་
དངོས་མཚན་ཅན་མེད་པར་ཤེས་པར་བྱའོ། །ཆོས་སྐུ་ཀུན་ཁྱབ་ཀྱི་
དོན་ཐམས་ཅད་ལ་ཁྱབ་ཅིང་། ཐར་པ་ཐོབ་ནས་བུམ་ནང་གི་ནམ་
མཁའ་ནམ་མཁའ་ལ་ཐིམ་པ་ལྟར་ཆོས་སྐུ་ལ་སེམས་ཐིམ་པར་
འདོད་ན་ཚངས་པའི་རྗེས་འབྲང་མུ་སྟེགས་མཐའ་གསང་སྨྲ་བ་དང་
ཕྱོགས་མཐུན་པས། གཞི་རང་སེམས་སམ་རང་རིག་གདོད་མ་ནས་
སྐུ་དང་ཡེ་ཤེས་ཀྱི་ངོ་བོར་བཞུགས་པ་མངོན་དུ་གྱུར་པ་ཤེས་པར་བྱ་
ཞིང་། ཆོས་ཐམས་ཅད་ཐིག་ལེ་ཉག་གཅིག་གཉིས་སུ་མེད་པར་རང་
བྱུང་གི་ཡེ་ཤེས་མ་འདྲེས་ཡོངས་རྫོགས་ སུ་ གོ་ བར་ བྱའོ། །ཆོས་
ཐམས་ཅད་ཅི་ཡང་མ་ཡིན། མ་ཡིན་པ་ཡང་མ་ཡིན་ཟེར་ནས་དེ་ལ་
ཞེན་ན། ཆད་ལྟ་དང་ཆ་མཐུན་ཏེ། སློབ་དཔོན་དགའ་རབ་རྡོ་རྗེས།
ལ་ལ་ལུང་ཙམ་ལ་བརྟེན་ནས། །ཐམས་ཅད་ཅི་ཡང་མ་ཡིན་ལ། །
མ་ཡིན་པ་ཡང་མ་ཡིན་འདོད། འདི་ནི་བསྒྱུར་དཀའ་ཉེན་ཆེ་བས། །
བསླུ་བྱེད་ལམ་གྱི་གཟུགས་བརྙན་ཡིན། །ཞེས་གསུངས་སོ། །གང་
ཡང་མི་དམིགས་ཞེས་པ་ལས། རྣམ་རྟོག་འཕྲོ་ འདུ་བཀག་ན་མུ་
239



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྟེགས་ལས་ཀྱང་ངན་པས། རྩལ་སྣ་ཚོགས་འཕྲོ་བ་ཡེ་ཤེས་ཀྱི་རང་
རྩལ་ ཡིན་ པས་ དེ་དགག་སྒྲུབ་མེད་ པར་སྐྱོང་ངོ༌། འདི་ དག་ ལ་
དགག་སྒྲུབ་དང་ལུང་རྒྱབ་དཔག་ཏུ་མེད་པ་ཡོད་ཀྱང་དོན་གོ་བདེ་
བར་བཀོད་པ་ཡིན་ནོ། །མདོར་ན་ཉམས་བཟང་པོ་གང་སྐྱེས་ཀྱང་དེ་
ལ་ཆགས་ཞེན་སྤུ་ཙམ་མེད་པ། རྩུབ་ཉམས་མི་བདེ་བ་ཅི་བྱུང་ཡང་
དེའི་ངོ་བོ་ལྟ་བ་ལས་དེ་སྤང་ཐབས་ལོག་ནས་མི་ཚོལ་བ། རྟོགས་པ་
མཐོ་མཐོ་འདྲ་བ་ཅི་སྐྱེས་ཀྱང་དེ་ལ་ངར་འཛིན་དང་རློམ་སེམས་མེད་
པ། རྟོགས་པ་ཅི་མཐོ་ཡང་ ཐབས་ བསོད་ནམས་བསགས་ པ་ ལ་
འབད་པ། འཁོར་བ་རང་བཞིན་མེད་པར་ཤེས་ཀྱང་སྡིག་ལྟུང་ལ་
འཛེམ་པ། རང་སེམས་སངས་རྒྱས་སུ་ཐག་ཆོད་ཀྱང་སྐྱབས་འགྲོ་
དང་མཆོད་བསྟོད་ལ་འབད་པ། རང་ལུས་ཡི་དམ་དུ་ཐག་ཆོད་ཀྱང་
བསྐྱེད་རིམ་དང་བཟླས་བརྗོད་མི་སྒྱུར་བ། སེམས་ཅན་མི་དམིགས་
པར་མཐོང་ ཡང་ བྱམས་ སྙིང་ རྗེ་ སྨོན་ལམ་བཏབ་པ། བླ་མ་ རང་
སེམས་ཡིན་པར་རྟོགས་ཀྱང་དྲིན་ཆེན་བླ་མ་ལ་མོས་གུས་བྱ་བ། དེ་
རྣམས་ཉམས་སུ་བླངས་ནས་གེགས་དང་གོལ་ས་ཐམས་ཅད་ལས་
གྲོལ་བ་ཡིན་ནོ། །དེ་ལྟར་གེགས་སེལ་གྱི་སྐབས་སོང་ངོ༌། །
240



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དེ་ལྟར་ལྟ་བ་སྟོང་ཉིད་རང་ངོ་སྤྲོད། སྒོམ་པ་ཞི་ལྷག་ཟུང་འཇུག་དུ་
ངོ་སྤྲད། སྤྱོད་པ་མཐའ་གཉིས་ལ་མ་ལྟུང་བར་སྤྱད། གེགས་དང་
གོལ་ས་བསལ་ནས། བརྩོན་འགྲུས་ཀྱིས་ཉམས་སུ་བླངས་ན་ལམ་
རིམ་པར་བསྒྲོད་ཅིང་འབྲས་བུ་ཇི་ལྟར་ཐོབ་ཚུལ་བཤད་ན། གང་
ཟག་དབང་པོ་ཐ་མ་ལ་ རིམ་གྱིས་འཆར་བ་དང༌། འབྲིང་པོ་ཐོད་
རྒྱལ་ བ་ ཞེས་ མ་ ངེས་ པར་ འཆར་ བ་ དང༌། རབ་ ལ་ཅིག་ཆར་དུ་
འཁྲུངས་པ་དང་གསུམ་ཡོད་པ་ལས། ཕལ་ཆེ་བ་ནི་རིམ་གྱིས་འཆར་
བས་དེའི་དབང་དུ་བྱས་ནས་བཤད་པར་བྱ་སྟེ། གང་གཱ་མ་ལས།
ལས་ནི་དང་པོ་གཅོང་རོང་ཆུ་དང་འདྲ། །བར་པ་ཆུ་བོ་གང་གཱ་དལ་
གྱིས་གཡོ། །ཐ་མ་ཆུ་རྣམས་མ་བུ་འཕྲད་པ་འདྲ། །ཞེས་གསུངས་ཏེ་
དང་པོ་སེམས་ཀྱིས་སེམས་ལ་བལྟས་པས་སྐད་ཅིག་ཀྱང་མི་སྡོད་
པར་ཕྱོགས་ཀུན་ཏུ་རྒྱུག་སྟེ། དེའི་ཚེ་ཀློད་ཅིང་བལྟ་བ་གལ་ཆེ། ས་
ར་ཧས། བཅིངས་པ་དག་ནི་ཕྱོགས་བཅུར་འགྲོ་བར་བརྩོན། །ཀློད་
པར་གྱུར་ན་མི་གཡོ་བརྟན་པར་གནས། །གོ་བཟློག་རྔ་མོང་ལྟ་བུར་
གྲོགས་དག་དབང་གིས་རྟོགས། །ཞེས་གསུངས་སོ། །དེ་ལྟར་ཀློད་
ཅིང་བལྟས་པས། རེས་འགའ་ཀྱིལ་ལེ་གནས། རེས་འགའ་ཕྱོགས་
241



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཀུན་ཏུ་འཕྲོ་སྟེ་དཔེར་ན་ལུང་རོང་གི་ཆུ་ལྟ་བུ་འབྱུང་བ་ཉམས་གཉིས་
པའོ། །དེ་ནས་མེར་རེ་འཁྱིལ་ལེ་གནས་པ་འདྲ་བ། རྣམ་རྟོག་ཉུང་ངུ་
སོང་བ་འདྲ་བ། རྣམ་རྟོག་ཅུང་ཟད་འཕྲོས་ཀྱང་ཆུ་ནང་དུ་ཉ་འགྱུ་བ་
ལྟར་གནས་པ་ལ་མི་གནོད་པ་ནི་ཉམས་གསུམ་པའོ། །དེ་ནས་རྣམ་
རྟོག་ཆེར་མི་འགྱུ་ལ་ཅུང་ཟད་འགྱུ་ཡང་ཆུ་དང་རླབས་ལྟར་གནས་པ་
དེ་ལས་མི་གཡོ་བ། མེར་རེ་འཁྱིལ་ལེ་གནས་པ་དེ་སྤྱོད་ལམ་ཀུན་ཏུ་
འཁྱེར་བཏུབ་པ་སྟེ། བཞི་པ་རྒྱ་མཚོ་རླུང་གིས་མ་བསྐྱོད་པ་ལྟ་བུ་
ཞེས་བྱའོ། །དེ་ཡང་ཕལ་ཆེ་བ་ལ་ནི་སེམས་ཀྱི་གནས་ཉམས་ཅུང་
ཟད་ལ་ལྷག་མཐོང་ཕྱོགས་རེ་བ་ཙམ་རྟོགས་པ་འབྱུང་སྟེ། སེམས་
ཀྱི་འགྲོ་གནས་འདུག་གསུམ་མཐོང་བ་ཙམ་ལས། དེའི་ངོ་བོ་སྟོང་
པར་རྟོགས་ པ་ནི་ཉུང་སྟེ་ཕྱོགས་ཙམ་ཡིན། ལ་ ལ་ སྒྲིམ་དྲག་ སྟེ།
སེམས་ལ་རྣམ་རྟོག་གཅིག་ཤར་བ་དང༌། འགྱུ་ན་ཐལ་སྙམ་ནས་
རྗེས་སྙེག །དེའི་ངོ་བོ་ལ་བལྟས་པས་སྟོང་པར་ཡལ་ན་དེའི་ངང་ལ་
བཞག་ཅིང་འདི་བསྒོམ་ཡིན་སྙམ། དེ་ལྟར་མུ་མཐུད་པས་རྣམ་རྟོག་
ཕྲེང་བའི་བར་ན་མི་རྟོག་པ་རེ་རེ་འབྱུང་སྟེ་དེ་ཡང་ཕྱོགས་ཙམ། རྣམ་
རྟོག་རྒྱང་རིངས་སུ་འཕྲོས་པ་ལ་ལྟ་མ་བདེ་ནས། ཚུར་སྙིང་ཁར་
242



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བཀུག་ནས་དེའི་ངོ་བོ་ལ་བལྟས་པས་སྟོང་པར་རྟོགས་ པ་ སྒོམ་
ལྕགས་ཀྱུ་མ་སྟེ། དེ་ཡང་ཕྱོགས་ཙམ། གནས་འགྱུ་ལུ་གུ་རྒྱུད་འདི་
བསྲུང་བས་མི་ཆོག་སྙམ་ནས་གསལ་སྟོང་ནམ་མཁའ་འདྲ་བ་སོགས་
བློས་བཟོས་བསྒོམ་པ་ནི་སྒོམ་འཇའ་ཚོན་མ་སྟེ་སྙིང་པོ་མེད། རྣམ་
རྟོག་ནམ་སྐྱེ་དུས་སྐྱེ་ས་གནས་ས་འགགས་ས་སོགས་ངོ་བོ་ལྟ་བ་ཡང་
ངོ་སྤྲད་དུས་ཡིན། རྒྱུན་དུ་དེ་ལྟར་མི་དགོས། འོ་ན་གནས་འགྱུ་ཇི་
ལྟར་བསྐྱོད་ཅེ་ན། གནས་རུང་འགྱུ་རུང་དེའི་ངོ་བོ་ལ་ཅེ་རེ་བལྟས་
ཏེ། གནས་པ་ལ་དགའ་རྒྱུ་དང་འགྱུ་བ་ལ་མི་དགའ་རྒྱུ་མེད་པར་ས་
ལེ་རང་དུངས་སུ་བཞག་སྟེ། ནམ་མཁའ་ལ་བསེར་བུ་རྒྱུ་བ་ལ་གལ་
མེད་དུ་ལྟ་བ་ལྟར་སྐྱོང་ངོ༌། །མ་ཡེངས་ཙམ་དུ་ཀློད་དེ་བཞག་གོ། །
རྟགས་བཅུ་སོགས་འདི་རྣམས་ཞི་གནས་རྐྱང་པ་བསྒོམ་པའི་རྟགས་
སུ་བཤད་ཅིང༌། ཁྱད་པར་རྩ་རླུང་གི་ལམ་རྟགས་ཡིན་ཀྱང༌། རྩ་
རིགས་བཟང་བ་རྣམས་ལ་གནས་པ་གསུམ་པོ་སྐྱོང་སྐབས་ནས་
བཟུང་སྟེ། རྩེ་གཅིག་ཆེན་པོ་མན་ཆད་དུ་དུས་ངེས་པ་མེད་པར་ཡང་
འཆར་སྲིད་པས། དེ་ངོ་མ་ཤེས་ན་དེ་འདྲ་འཆར་མི་སྲིད་ཅེས་སུན་
འབྱིན་པ་དང༌། ལ་ལ་སྐྲག་སྔངས་སྐྱེ་བ་ཡང་སྲིད་པས། རྣལ་འབྱོར་
249



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཉམས་ལ་ཅི་ཡང་འཆར་ཞེས་པ་ལྟར། ངོ་བོ་སྟོང་པ་ཉིད་ཡིན་ཀྱང༌།
སྐྱེ་བ་མེད་ལས་ཐམས་ཅད་སྐྱེ་ཞེས་པ་ལྟར། ནམ་མཁའ་སྟོང་པ་
ཡིན་ཀྱང་སྤྲིན་དང་ཆར་དང་སེར་བ་དང་ཉི་ཟླའི་འོད་སོགས་ཅི་ཡང་
འཆར་བ་བཞིན་སྣ་ཚོགས་འཆར་ཏེ། གནས་པ་གསལ་སེང་ངེ་བ་དེ་
ལ་སེམས་རྩེ་གཅིག་ཏུ་ཟིན་པས་རྟགས་མིག་ཡུལ་ཏུ། དུ་བ་ལྟ་བུ་
ནག་ལང་ལོང་དང༌། སྨིག་རྒྱུ་ལྟ་བུ་སྔོ་རིབ་རིབ་དང༌། མེ་ཁྱེར་ལྟ་བུ་
དམར་ཚེག་ཚེག་དང་། མར་མེ་ལྟ་བུ་འོད་ལྷེམ་ལྷེམ་དང༌། ཟླ་བ་ལྟ་
བུ་དཀར་ལམ་ལམ་དང༌། ཉི་མ་ལྟ་བུ་གསལ་ཏལ་ཏལ་དང༌། མེའི་
འོད་འདྲ་བ་དང༌། ཐིག་ལེ་དང་འཇའ་ཚོན་འདྲ་བ་དང༌། འགྲོ་བ་
རིགས་དྲུག་ སྣ་ཚོགས་ ཀྱི་ གཟུགས་འདྲ་བ་རྣམས་ མིག་ ལམ་དུ་
གསལ་པོའམ། ཡད་ཡུད་རབ་རིབ་མི་གསལ་ཙམ་འཆར། ལ་ལ་
དངོས་ སུ་ འཆར། ལ་ལ་ ཉམས་ ལ་ འཆར། ལ་ ལ་ གཉིད་ནས་ རྨི་
ལམ་མ་བྱུང་སྔོན་དུ་འཆར་བའང་འབྱུང་སྟེ། དེ་དག་སེམས་ཀྱི་ངོ་བོ་
སྟོང་ཉིད་ཀྱི་དོན་རང་ནི་མིན་ཏེ། ལང་ཀར་གཤེགས་མདོར། བྱིས་
པ་ ཉེར་ སྤྱོད་ བསམ་ གཏན་དང༌། །དོན་ རབ་ འབྱེད་ པའི་ བསམ་
གཏན་ དང༌ ། །དེ་ བཞིན་ དམིགས་ པའི་ བསམ་ གཏན་ དག །རྣལ་
244



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འབྱོར་ཅན་ གྱིས་བརྩོན་བྱས་པས། །ཉི་མ་ཟླ་བའི་གཟུགས་འདྲ་
དང༌། །འོད་དང་པདྨོ་ལྟ་བུ་དང༌། །ནམ་མཁའ་རི་མོ་མེ་འདྲ་བ། །
མཚན་མ་རྣམ་པ་སྣ་ཚོགས་ནི། །མུ་སྟེགས་ ཅན་ ལམ་ ཁྲིད་ པར་
བྱེད། །ཉན་ཐོས་དང་ནི་རང་རྒྱལ་གྱི། །སྤྱོད་ཡུལ་དུ་ནི་ལྟུང་བར་
བྱེད། །མཚན་མ་དག་པ་ནམ་གྱུར་པ། །དེ་ཚེ་སངས་རྒྱས་ཀུན་གྱི་
ཕྱག །ཞིང་རྣམས་ཀུན་ནས་ཕྱུང་ནས་ནི། །དེ་ཡི་མགོ་ལ་ཉུག་པར་
མཛད། །ཡང་དག་ལམ་དུ་འགྲོ་བའི་ལྟས། །ཞེས་གསུངས་སོ། །དེ་
ལྟར་རྟགས་དེ་རྣམས་སྒོམ་དངོས་མིན་ཀྱང་། སྟོང་ཉིད་དངོས་ སུ་
མྱུར་དུ་སྟོན་པའི་སྔ་ལྟས་དཔེར་ན་མེ་འབར་བའི་སྔ་ལྟས་སུ་དུ་བ་
འབྱུང་བ་དང་འདྲ་སྟེ། རྟགས་མཚན་གང་ལ་དགག་སྒྲུབ་མེད་པར་
སྐྱོང་བས། དེའི་རྗེས་སུ་འོད་གསལ་སྟོང་ཉིད་འཆར་ཏེ། རྒྱན་སྡུག་
པོ་ བཀོད་ པའི་ མདོ་ལས། ཉི་ མ་ དང་ནི་ཟླ་བའི་དབྱིབས། །པདྨོ་
དང༌ ནི་ འོད་ འདྲ་ ཞིང༌ ། །ནམ་ མཁའ་ རི་ མོ་ མེ་ འདྲ་ བ། །རྣལ་
འབྱོར་ཞུགས་པས་རབ་ཏུ་མཐོང༌། །འདི་དག་ཐམས་ཅད་སྤངས་
ནས་སུ། །སྣང་བ་མེད་པར་རབ་ཏུ་གནས། །གང་ཚེ་མཚན་མེད་རྡོ་
རྗེ་ ཅན། །རྣམ་པར་མི་རྟོག་ ཆགས་མེད་ན། །སངས་ རྒྱས་ བྱེ་ བ་
245



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རྣམས་ཀྱང་མཐོང་། །ཞིང་དང་ཞིང་ན་མཉམ་བཞག་པ། །དེ་དག་
ཕྱག་ གིས་ དབང་ བསྐུར་ བ། །དེ་ ཡི་ སྤྱི་ བོར་ དབང་ བསྐུར་
ཏེ། །སངས་རྒྱས་ས་ལ་བཞུགས་པ་དང༌། །སྣ་ཚོགས་གཟུགས་ནི་
རབ་ཏུ་འབྱུང༌། །སྣ་ཚོགས་ཚུལ་གྱི་དངོས་ཐོབ་ན། །ཀུན་མཁྱེན་
ཐམས་ཅད་རིག་པར་འགྱུར། །ཞེས་དང༌། རྡོ་རྗེ་གུར་གྱི་རྒྱུད་ལས།
དང་པོ་སྤྲིན་དང་འདྲ་བ་སྟེ། །གཉིས་པ་དུ་བ་ལྟ་བུ་ཉིད། །གསུམ་པ་
སྲིན་བུ་མེ་ཁྱེར་འདྲ། །བཞི་པ་མར་མེ་འབར་བ་སྟེ། །ལྔ་པ་རྟག་ཏུ་
སྣང་བ་ནི། །སྤྲིན་མེད་ནམ་མཁའ་ལྟ་བུའོ། །ཕྱི་ནས་སྒྱུ་མ་ལྟ་བུ་
སྟེ། །རྨི་ལམ་རྣམ་པའི་སྐད་ཅིག་ལ། །དེ་ནི་ཐམས་ཅད་མཁྱེན་པའི་
རྒྱུ། །དངོས་གྲུབ་ཉེ་བར་གྱུར་པའོ། །ཞེས་གསུངས་ཤིང༌། དེ་དག་
མིག་གིས་མཐོང་བར་འབྱུང་ཞིང་། དེ་བཞིན་དུ་རྣ་བའི་ཡུལ་དུ་སྒྲ་སྣ་
ཚོགས་དང༌། སྣ་ཡི་ཡུལ་དུ་དྲི་སྣ་ཚོགས་དང༌། ལྕེའི་ཡུལ་དུ་རོ་སྣ་
ཚོགས་དང༌། ལུས་ཀྱི་ཡུལ་དུ་རེག་བྱ་སྣ་ཚོགས་མྱོང་བ་ཡང་འབྱུང་
བར་གསུངས་ཤིང༌། ཡིད་ ཀྱི་ ཡུལ་དུ་གསལ་ཆ་ནི། སྤང་བྱ་དང་
གཉེན་པོའི་རྟོག་པ་ཐམས་ཅད་སྐྱེ་ཞིང༌། རིག་པ་དང་འཕྲོ་བ་ནི།
རྟེན་འབྲེལ་དང་མཐུན་པར་ཤེས་པ་དང་། དྭངས་བ་དང་གསལ་བ་
246



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དང༌། གཉིད་དང་རྨུགས་པ་མེད་པ་དང་ཆོས་ཐམས་ཅད་ཤེས་པར་
འདུག་སྙམ་པ་འོང་བར་གསུངས་ཏེ། རྡོ་རྗེ་གདན་བཞི་ལས། རྟག་
ཏུ་ཆོས་ཀྱི་དབྱིངས་ཉིད་ལས། །མི་གཡོ་གོ་འཕང་རྒྱུན་དུ་གནས། །
རྟག་ཏུ་ཕྲ་ཞིང་གོས་པ་མེད། །ཡེ་ཤེས་ལ་ནི་རྣམ་ཤེས་ཐིམ། །རྣམ་
ཤེས་ ཡེ་ཤེས་ གཉིས་ གྱུར་ནས། །བྱང་ ཆུབ་ རིམ་པར་ མཐོང་བར་
འགྱུར། །མར་མེ་ལྟ་བུ་ཐམས་ཅད་དུ། །སྣང་གྱུར་མཚན་མ་དང་པོ་
སྟེ། །སྲིན་བུ་མེ་ཁྱེར་ལྟ་བུའི་རྡུལ། །མཐོང་བ་མཚན་མ་གཉིས་པ་
ཡིན། །གསུམ་ པ་ ལ་ནི་རྣལ་ འབྱོར་ ལས། །ཉོན་མོངས་འཇོམས་
པའི་མཚན་མ་སྟེ། །རྡུལ་ཕྲན་དཀར་པོའི་རྡུལ་གྱིས་ནི། །དེ་བཞིན་
ཕྱོགས་བཅུར་མཐོང་བར་འགྱུར། །འདོད་པའི་ལྷ་ཡི་ལོངས་སྤྱོད་
རྣམས། །སེམས་ཀྱིས་མཐོང་བ་བཞི་པ་སྟེ། །མཐོ་རིས་གཟུགས་ཀྱི་
ལྷ་རྣམས་ ནི། །སེམས་ ཀྱིས་ མཐོང་ བ་ ལྔ་ པ་ སྟེ། །གཟུགས་མེད་
ལོངས་སྤྱོད་དྲུག་པ་སྟེ། །བདུན་པ་ཆོས་ཀྱི་དབྱིངས་ལའོ། །སངས་
རྒྱས་འབྲས་བུ་བརྒྱད་པ་སྟེ། །རྣལ་འབྱོར་རྣམས་དང་ རང་དགར་
སྤྱོད། །ཅེས་ གསུངས་ སོ། །དེ་ རྣམས་ ནི་ ལུས་ སེམས་ ཀྱི་ གསལ་
ཉམས་ཡིན་ལ། མི་རྟོག་པའི་ཉམས་ནི་དང་པོ་སེམས་གར་གཏད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལ་ཟིན་པ་དང༌། དེ་ནས་རྣམ་རྟོག་ཐམས་ཅད་ནུབ་ཅིང་གར་བཞག་
པར་སྡོད་པ་དང༌། མཐར་རྟོག་པའི་འདུ་ཤེས་ཐམས་ཅད་ཞི་སྙམ་
བྱེད་པ་ཡང་འབྱུང་བར་གསུངས་ཏེ། དེ་ཁོ་ན་ཉིད་གྲུབ་པ་ལས།
གཉིད་འཐུག་ལོག་གནས་ལྟ་བུར་ནི། །རྣམ་རྟོག་མེད་ཅིང་བདག་
མེད་ པ། །འདུ་ཤེས་མེད་ཅིང་སྤྱོད་པ་མེད། །གཟུགས་མེད་ཡོན་
ཏན་གང་ཡང་མེད། །ཅེས་གསུངས་པས་དེ་ལྟར་མི་རྟོག་པའི་ཉམས་
སྐྱེས་ནས། དེ་ལ་མཆོག་ཏུ་མི་འཛིན་པར་དེའི་ངོ་བོ་ལ་ཧྲིག་གེ་བལྟ་
བ་གལ་ཆེའོ། །རེས་འགའ་བདེ་ཉམས་ལུས་སེམས་བདེ་བས་ཁྱབ་
པ་འབྱུང་སྟེ། དེ་ལ་ཆགས་ཞེན་མེད་པར་ངོ་བོ་བལྟ་བར་བྱ་སྟེ། ཡེ་
ཤེས་ གྲུབ་ པ་ ལས། དབང་པོ་ གཉིས་ འབྱུང་ བདེ་བ་ནི། །དེ་ཉིད་
ཡིན་ཞེས་སྐྱེ་ངན་སྨྲ། །དེ་ནི་བདེ་བ་ཆེ་ཡིན་ཞེས། །རྒྱལ་བ་མཆོག་
གིས་མ་གསུངས་སོ། །ཞེས་གསུངས་པས་འདི་འཇུག་པ་མང་ཡང་
འདི་སྐབས་བདེ་ཉམས་ལ་མཆོག་འཛིན་མི་བྱ་བར་གོ་བ་བླང་བར་
བྱའོ། །མི་རྟོག་པའི་ཉམས་དང་སྟོང་ཉམས་དང་འདྲེས་པའི་རོ་མྱོང་
ན་ཞེན་འཛིན་དང་གསལ་ཉམས་ལ་མཆོག་འཛིན་གྱི་ང་རྒྱལ་བྱས་པ་
ནི། གཟུགས་ཁམས་དང་ཉན་རང་གི་ལམ་དུ་གོལ་ཞེས་ གསུངས་
248



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སོ། །དེ་ལྟར་བདེ་ཉམས་ལ་མི་ཞེན་པར་དེའི་ངོ་བོར་བལྟས་པས་
བདེ་སྟོང་། གསལ་ཉམས་ལ་མཆོག་ཏུ་མི་འཛིན་པར་དེའི་ངོ་བོར་
བལྟས་པས་གསལ་སྟོང་། མི་རྟོག་པ་ལ་དེར་འཛིན་གྱི་ཞེན་འཕྲིས་
མེད་པར་དེའི་ངོ་བོར་བལྟས་པས་ཞི་ལྷག་ཟུང་འཇུག་བྱང་ཆུབ་ཀྱི་
ལམ་དུ་འགྱུར་ཏེ། གང་ལ་ཞེན་པ་ཡོད་ན་དེ་ཡང་ཐོངས། །ཞེས་
གསུངས་སོ། །དེ་ ལྟར་ བསྐྱངས་པས་རྩེ་གཅིག་ གི་ ཉམས་ སྐྱེ་སྟེ།
གསང་བ་བསམ་གྱིས་མི་ཁྱབ་པའི་རྒྱུད་ལས། སེང་གེ་རྣམ་པར་
འགྱིང་བའི་ཏིང་འཛིན་གྱིས། །མི་གཡོ་རྩེ་གཅིག་དྭངས་པས་ཤེས་
པ་གསལ། །རང་རིག་ཡེ་ཤེས་ཁོང་ནས་སད་པར་བྱེད། །བཟོད་པ་
བརྟན་པོས་ངན་སོང་སྡུག་བསྔལ་སྤངས། །ཞེས་དང༌། སློབ་དཔོན་
དགའ་རབ་རྡོ་རྗེའི་རྫོགས་ཆེན་ཏིང་ངེ་འཛིན་གྱི་རིམ་པ་སྤྲ་ཁྲིད་
ཉམས་གྱི་རིམ་པ་ལས། ཏིང་ངེ་འཛིན་རིམ་པ་བཞི་གསུངས་པའི།
དང་པོ་གནས་པའི་ཏིང་ངེ་འཛིན་ནི། ཞེས་དེའི་རྒྱས་བཤད་གསུངས་
པ། འཁོར་བའི་འདུ་འཛི་སྤངས་ནས་ནི། །དགོན་པར་མཉམ་པར་
བཞག་ པའི་ ཚེ། །སྐྱོན་ གྱི་ ཚོགས་ རྣམས་ མ་ བྱུང་ བར། །ཇི་ སྲིད་
གནས་ ལ་ གནས་ ཤེས་ བྱ། །དཔེར་ ན་ སྐྱེས་ བུ་ འཇིགས་ བཅས་
24g



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཤིག །ལམ་ལ་ཤིན་ཏུ་བསྒྲོད་པའི་ཚེ། །རང་ཡུལ་སྣང་པའི་སྐྱོ་བ་
དང༌། །སེམས་ཅན་རྣམས་ ལ་ སྙིང་ རྗེ་ སྐྱེ། །རང་གི་གནས་ ལ་མི་
ཆགས་ཤིང༌། །ཐག་རིང་གཞན་དུ་འགྲོ་བར་འདོད། །རྣལ་འབྱོར་པ་
དེ་འགོག་པའི་ཚེ། །ངེས་པར་མི་ལུས་ཐོབ་ནས་ནི། །ཆོས་སྤྱོད་པ་
དང༌ ལྡན་ གྱུར་ ནས། །དེ་ ཚེ་ ཆོས་ ཉིད་ བདེན་ པ་ མཐོང༌ ། །ཞེས་
གསུངས་པའི་དོན་ནི། ཞི་གནས་དང་ལྷག་མཐོང་དབྱེར་མེད་པའི་
དོན་ལ་རྩེ་གཅིག་ཏུ་གནས་པས་རྩེ་གཅིག་ཏེ། ཅུང་ཟད་གནས་པ་
དང༌། དུས་ ཕལ་ ཆེར་ གནས་ པ་ དང༌ ། རྒྱུན་ དུ་ གནས་ པ་ ལ་རྩེ་
གཅིག་ ཆུང་ འབྲིང་ ཆེ་ གསུམ་ ཞེས་ བྱའོ། །ཨོ་ རྒྱན་ རིན་པོ་ཆེས།
སེམས་ལ་སྤྲོ་བསྡུ་མེད་པར་བཞག་པས། གསལ་སྟོང་རྩེ་གཅིག་ཏུ་
ཡེ་རེ་བ་ཞེས་གསུངས། དེ་ཡང་རྩེ་གཅིག་ཆུང་འབྲིང་རྣམས་ཚོགས་
ལམ་དང་རྩེ་གཅིག་ཆེན་པོ་སྦྱོར་ལམ་དུ་གསུངས། དེ་ཡང་རྩེ་གཅིག་
ཏུ་སེམས་གནས་པའི་ཏིང་ངེ་འཛིན་གྱི་དོན་རྫོགས་ལོ་ཙཱ་བེ་རོ་ཙ་ན་
དང༌། ཅོག་རོ་སྒོམ་པ་ཆེ་ཆུང་ལ་སོགས་པ་འཇའ་ལུས་མཁའ་སྤྱོད་
དུ་གཤེགས་པ་རྣམས་ཀྱི་གསུང་སྒྲོས་ཀྱི་དོན་བསྡུས་ཏེ་བཤད་ན།
འདི་ སྐབས་ ཉམས་ སུ་ ལེན་ ཚུལ་ ནི། །ལུས་ངག་ ཡིད་ གསུམ་ མི་
250



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བསྡམ་པར། །སོས་དལ་ཁོང་ཀློད་བཞག་པ་ཡིན། །བཙའ་ཐབས་
བསྟེན་པའི་ དུས་ སུ་ནི། །སེམས་ ཀྱི་རང་ བཞིན་འོད་གསལ་བ། །
མཉམ་ བཞག་ ངང་ནས་ འབྱུང་ བ་ སྟེ། །རྒོད་ འཕྲོའི་ དབང་ དུ་མི་
བཏང་ཞིང༌། །བྱིང་རྨུགས་དབང་དུའང་མི་བཏང་བར། །མ་ཡེངས་
ཏིང་འཛིན་གནས་པར་བྱ། །མ་ཡེངས་ཏིང་འཛིན་མི་བཏང་བར། །
དེ་ལ་མ་ཡེངས་སེམས་མི་འཆོར། །རྟོགས་པ་རྒྱུན་གྱི་རྒྱུན་བསྐྱེད་
པས། །སྔར་ མ་ བྱུང་ བའི་ རྟོགས་ པ་ འབྱུང་། །དེ་ བས་ མ་ ཡེངས་
གསལ་བ་དེ། །མ་ཤོར་པ་ནི་བསྒོམ་པར་བྱ། །ཞེས་དང༌། ཨོ་རྒྱན་
རིན་པོ་ཆེས། གསལ་ཉམས་ཕྱི་ནང་མེད་པར་དྭངས་སང་ངེ་བ་ལས་
མིག་བཙུམ་པ་དང་མ་བཙུམ་པ་མེད་པར་གསལ་སྟོང་དུ་འཆར་བ་
དང༔ སྟོང་ཉམས་ཕྱི་ནང་གསལ་ཡང་ཞེན་པ་མེད་པར་བློ་ཕྱལ་ཕྱལ་
འགྲོ་བ་གང་ལ་ཡང་མི་གནས་པ་དང༔ བདེ་ཉམས་ལུས་སེམས་
གཉིས་ཀ་མཉམ་པ༔ མར་མེ་ཞུ་བ་བཞིན་ལྷན་ལྷན་པའམ་ཕྲིལ་
ཕྲིལ་འགྲོ་བ་དང༔ སྣ་ཚོགས་གསལ་ལ་ཞེན་པ་མེད་པ་ལ་བརྗོད་
ལས་འདས་པ༔ ཤེས་པ་བར་སྣང་ལ་ཉི་མ་ཤར་བ་ལྟ་བུ་དང༔ ལུས་
ལ་ན་བུན་ལྟ་བུ་དང༔ སྤྱོད་པ་མེད་ཅིང་བདག་གཞན་ངོ་མི་ཤེས་པ་
25



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དང༔ སེམས་ཀྱི་དོན་བདག་གིས་རིག་པ་ལྟར༔ གཞན་གྱིས་ཀྱང་གོ་
ཞིང་ རིག་ སྙམ་ པ་ འབྱུང༔ ཞེས་ གསུངས། འདི་རྫོགས་པ་ཆེན་ པོ་
ལྷུན་གྱིས་གྲུབ་པའི་དུས་ཡིན་པར་ཤྲཱི་སིང་ཧས་བཞེད་དོ། །འདིར་
སྐབས་སུ་གེགས་སེལ་ནི། སྐྱོན་བཞི་བྱུང་ན་ཇི་ལྟར་བཞག་ཅེ་ན།
ཐེག་པ་དམན་བཞིན་སྤང་མི་བྱ༔ འདིར་ནི་སྤང་ལེན་དགག་སྒྲུབ་
མེད༔ སྐྱོན་བཞི་མ་བཅོས་རང་ཞིར་བཞག ཐིག་ལེ་ཆེན་པོའི་ཀློང་
དག་ཏུ༔ ཆོས་ཉིད་ཅི་དྲན་བཞག་པར་བྱ༔ ཞེས་པ་ལྟར་བྱའོ། །འདི་
སྐབས་ བོགས་ འདོན་ པ་ནི། ཤྲཱི་སིང་ཧའི་ཞལ་ནས། སངས་རྒྱས་
དང་སེམས་ཅན་གྱི་ཁྱད་པར་རིག་པ་རྒྱ་ཆེ་ཆུང་གཉིས་ལས་མེད།
སེམས་ཅན་གྱི་རིག་པ་དུམ་བུ་གནས། སངས་རྒྱས་ཀྱི་སེམས་ཁྱབ་
གདལ་ དུ་ གནས་ པས་ནམ་ མཁའ་ ལྟ་ བུར་ རྒྱ་བསྐྱེད་ཅིག །ནམ་
མཁའ་ལ་ཤར་མཐའ་མེད་ པ། ལྷོ་མཐའ་མེད། ནུབ་མཐའ་མེད།
བྱང་མཐའ་མེད་དོ། །ཞེས་གསུངས་པ་ལྟར། གནས་འགྱུ་ཁོ་ན་རྐྱང་
འདེད་བྱས་པས་སྤྲོས་བྲལ་གྱི་རྟོགས་པ་སྐྱེ། ཉམས་ལ་ཆགས་ཞེན་
མེད་ པར་ རྟོགས་ པ་ ནམ་ མཁའ་ ལྟར་ རྒྱ་ བསྐྱེད་ པས་ བོགས་
ཆེའོ། །དེ་མ་ཤེས་ན་ནམ་མཁའ་སྤྲིན་མེད་པའི་ཚེ་ཉི་མ་ལ་རྒྱབ་
252



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བསྟེན་ཏེ་ནམ་མཁའ་དང་རང་སེམས་བསྲེས་ལ་དེའི་ངོ་བོ་ལྟ་བ་
མན་ ངག་ སྟེ། བདེ་ མཆོག་ བསམ་ གྱིས་ མི་ ཁྱབ་ པའི་ རྒྱུད་ ལས།
མདུན་ གྱི་ ནམ་ མཁའ་ དེ་ ཉིད་ལ། །དབང་ པོ་ གཏད་ ལ་ཅོག་གེ་
བཞག །གསལ་ལ་མི་རྟོགས་ ཡེ་ཤེས་ དག །ད་ལྟ་ཉིད་དུ་ འཆར་
བར་འགྱུར། །ཞེས་དང༌། ས་ར་ཧས། བར་སྣང་ལ་ནི་ཡིད་དང་རླུང་
དང་མིག །དུས་ གཅིག་ཏུ་ནི་ཡང་དག་ལེགས་སྦྱར་ན། །རྒྱལ་བའི་
ཡོན་ཏན་རིན་ཆེན་ངེས་པར་སྐྱེ། །ཞེས་གསུངས་སོ། །དེས་གསལ་
སྟོང་གི་ཡེ་ཤེས་སྐད་ཅིག་ལ་ངོ་འཕྲོད་པ་ཡིན་ལ། མི་རྟོག་པའི་ཡེ་
ཤེས་སྐད་ཅིག་ལ་ངོ་སྤྲད་པ་ནི། ལུས་གནད་ཆོས་བདུན་དང་ལྡན་
པས་མིག་ཅུང་ཟད་གྱེན་དུ་ཕྱོགས་པས་སྨིན་མཚམས་མཛོད་སྤུའི་
ཐད་ཀྱི་བར་སྣང་ལ་འབྱེད་འཛུམས་མེད་པར་ཧ་རེ་བཞག་པས།
རྣམ་རྟོག་ཐམས་ཅད་འགགས་ཏེ་མི་རྟོག་བརྗོད་མེད་ཀྱི་ཡེ་ཤེས་
སྐད་ཅིག་ལ་སྐྱེ་སྟེ། ས་ར་ཧས་སྣ་ཚོགས་རྣམ་རྟོག་སྤངས་ཤིང་མི་
སེམས་ པར། །གལ་ཏེ་ མིག་ གིས་ ནམ་ མཁར་ དབྱེ་ བྱས་ ནས། །
ཕྱོགས་ བཅུའི་ ལམ་ རྣམས་ ཉིད་ ནི་རྣམ་ པར་ ཤེས། །རྣལ་ འབྱོར་
དབང་ཕྱུག་མཐའ་དག་འདི་ལས་ཐོབ། །ཅེས་གསུངས་ཤིང་རིག་པ་
253



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གཅེར་མཐོང་གི་འཁྲུལ་འཁོར་ཕྱག་ལེན་ཟབ་མོ་ཡང་ཡིན་ལ། སྣོད་
ལྡན་ལ་རྡོ་རྗེ་རྦ་རླབས་འཚེར་བའི་གདམས་པས་ཀྱང་རྟོགས་བྲལ་ངོ་སྤྲད་པ་ཞལ་ཤེས་ལྟར་
རོ། །རྩེ་ གཅིག་ གི་ རྟོགས་ པ་ སྐྱེ་ བའི་ དཔེ་ ནི། སྐྱེས་ བུ་ ལམ་ གྱི་
འཇིགས་པ་ལས། །བྲལ་ནས་བདེ་བར་གནས་པ་བཞིན། །སེམས་
ཉིད་རྟོག་བྲལ་བདེ་བར་གནས། །ཞེས་གསུངས་སོ། །གནས་པའི་
ཏིང་ངེ་འཛིན་འདི་སྐྱེས་པའི་རྟགས་ནི། འཁོར་བའི་ཆོས་ལ་སྐྱོ་བ་
དང༌། །སེམས་ཅན་རྣམས་ལ་བརྩེ་བ་དང་། །རང་གནས་ལ་ཡང་མི་
ཆགས་ཤིང༌། །ཐག་ རིང་ གནས་ སུ་ འགྲོ་ འདོད་ ཅིང༌། །རང་ གི་
འཁོར་ ལ་ མི་ ཆགས་ཤིང༌། །གནས་ ལ་ སྙིང་ རྗེ་ཆེན་པོ་འབྱུང༌། །
བདག་ནི་འདུ་འཛི་འདི་སྤངས་ནས། །གཞན་དག་ཏུ་ནི་འགྲོ་བར་
འདོད། །རྨི་ལམ་དཀྱིལ་འཁོར་བྲི་བ་དང༌། །བྱང་ཆུབ་མཆོད་རྟེན་
བརྩིགས་ པ་ དང༌། །དགོན་ པ་ རི་ བྲག་ གཉིས་ ཀར་སྒོམ། །དགའ་
བདེ་ སྣ་ ཚོགས་ འབྱུང་ བ་ མཐོང་ ། །ཞེས་ གསུངས་ སོ། །འོ་ན་ རྩེ་
གཅིག་ཅེས་སམ་ལྷུན་གྱིས་གྲུབ་པའི་འདུ་ཤེས་སམ། གནས་པའི་
ཏིང་ངེ་འཛིན་ཞེས་སམ། སེང་གེ་རྣམ་པར་འགྱིང་བའི་ཏིང་ངེ་འཛིན་
སྐྱེས་བའི་གང་ཟག་དེ་ཤི་ན་ཇི་ལྟར་འགྱུར་ཞེ་ན། གནད་གཅོད་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
འཇོམས་ཤིང་ཐུགས་དམ་བསྐུལ་མ་སོགས་འཛོམ་ནས་འོད་གསལ་
ཟིན་པས་རྟོགས་པ་སྤྲོས་བྲལ་དུ་འཕར་ཏེ། བར་དོ་ནས་གྲོལ་བ་
ཡང་སྲིད་ལ། ཐུགས་དམ་མ་ཟིན་བར་དོར་མ་གྲོལ་ན་ངན་སོང་དུ་
མི་སྐྱེ་ལ་མི་ལུས་གཙང་མ་ཐོབ་སྟེ་ཆོས་ལ་སྤྱོད་ཅིང་ཆོས་ཉིད་ཀྱི་
བདེན་པ་མཐོང་བར་འགྱུར་ཏེ། དགའ་རབ་རྡོ་རྗེས། རྣལ་འབྱོར་པ་
དེ་འགག་པའི་ཚེ། །ངེས་པར་མི་ལུས་ཐོབ་ནས་སུ། །ཆོས་སྤྱོད་པ་
དང༌ ལྡན་ པར་འགྱུར། །དེ་ཚེ་ ཆོས་ ཉིད་ བདེན་ པ་ མཐོང༌། །ཞེས་
དང༌། མྱ་ངན་འདས་ཚེ་མི་ལུས་ཐོབ། །དེ་ཉིད་ཏིང་འཛིན་མི་གཡོ་
ཐོབ། །མཉམ་ ཉིད་ རིམ་ གྱིས་ ཐོབ་ པ་ སྟེ། །ཆོས་ཉིད་བདེན་པའི་
དོན་ མཐོང་ འགྱུར། །ཞེས་ གསུངས་ སོ། །དེ་ ནས་ སྤྲོས་ བྲལ་ ཞེས་
ཀྱང་བྱ། དཔའ་བར་འགྲོ་བའི་ཏིང་ངེ་འཛིན་ཀྱང་ཟེར། རྫོགས་པ་
ཆེན་པོ་བསམ་གྱིས་མི་ཁྱབ་པའི་དུས་ཞེས་ཀྱང་བྱ། མི་གཡོ་བའི་
ཏིང་ངེ་འཛིན་ཞེས་ཀྱང་བྱ་བ་དེ་འཆར་ཏེ། གསང་བ་བསམ་གྱིས་མི་
ཁྱབ་ པའི་ རྒྱུད་ ལས། གཉིས་པ་དཔའ་བར་འགྲོ་བའི་ཏིང་འཛིན་
གྱིས། །སྤྲོས་དང་བྲལ་བའི་མཉམ་བཞག་ཆེན་པོ་ལ། །བསམ་གྱིས་
མི་ཁྱབ་ཏིང་འཛིན་རྩལ་དུ་ཤར། །རྟོགས་པ་ཐོབ་ནས་སྐྱེ་ལ་དབང་
255



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བ་ཡིན། །ཞེས་དང༌། སྤྲ་ཁྲིད་ལས། གཉིས་པ་མི་གཡོ་བ། ཇི་སྲིད་
མཉམ་པར་བཞག་པའི་ཚེ། །སྐྱོན་གྱི་རྣམ་པར་གང་འགོག་ནས། །
རང་བྱུང་ཡེ་ཤེས་དྲོད་ དང་ ལྡན། །ཉིན་མཚན་འདས་ཀྱི་བར་དུ་
གནས། །ཞེས་སོགས་རྒྱས་པར་གསུངས་པ་དང༌། ཨོ་རྒྱན་རིན་པོ་
ཆེས། དངོས་པོ་གང་ལ་ཡང་མི་གནས་པ་ཕྱད་ཕྱད་སྤྲོས་བྲལ་བྱ་བ་
འདི་ རང་ཡིན༔ ཞེས་དང༌། ཆོས་སྐུ་ལ་གཟུགས་སྐུ་རྣམས་ འབྱུང་
བར་མི་འགྱུར་སྙམ་པ་དང༔ སྣང་གྲགས་སྣ་ཚོགས་སུ་ཤར་བ་འདི་
རྣམས་མར་མེ་མདངས་གསལ་བ་ལྟ་བུ་སྙམ་པ་དང༔ དབུགས་ཕྱི་
ནང་དུ་རྒྱུ་བའི་ཚད་ཀྱིས་འདུག་པ་སྔོན་དུ་མི་འགྲོ་བ་དང༔ མ་བྱས་
ཀྱང་ རྩལ་སྣང་སྣ་ཚོགས་སུ་ཤར་བ་དང༔ ནམ་མཁའི་ངོ་བོ་ལྟར་
འགྱུ་བ་དང༔ གཉིས་སྣང་གི་ཤེས་པ་ཅུང་ཟད་ཀྱང་མི་སྐྱེ་བ་དང༔
འདི་རང་ཡིན་སྙམ་པའི་ཉམས་སྣང་ཆེན་པོ་ཆེ་སལ་སལ་བའམ༔
སིང་སིང་བའམ་ ཕྱལ་ཕྱལ་ བའམ༔ ཕྲིལ་ ཕྲིལ་ བའམ༔ མེར་མེར་
བའམ༔ གསལ་ཉམས་ཉི་མ་ཤར་བ་ལྟ་བུའམ༔ སྟོང་ཉམས་ནམ་
མཁའ་ལྟ་བུའམ༔ བདེ་ཉམས་རྒྱ་མཚོ་ལྟ་བུའམ༔ ཉམས་སྣང་རིག་
མི་གཅིག་པ་རྒྱ་མཚོའི་གཉེར་མ་ལྟ་བུའམ། ནམ་མཁའི་སྤྲིན་ཙམ་
256



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
འབྱུང༔ ཞེས་གསུངས་ཏེ། རྫོགས་ཆེན་ལུགས་སྤྲོས་བྲལ་ནས་ངོ་བོ་
འགྱུར་རྒྱུ་མེད་ཀྱང་ད་རུང་ཉམས་རྟོགས་སྔར་མ་སྐྱེས་པ་མང་པོ་སྐྱེ་
བར་བཞེད་ལ། ཕྱག་ཆེན་ལུགས་ལ་སྤྲོས་བྲལ་ནས་ཉམས་ཐམས་
ཅད་དག་ནས་ངོ་བོ་འགྱུར་མེད་དུ་བཞེད་དོ། །སྤྲོས་བྲལ་གྱི་ངོ་བོ་
ཆོས་ཐམས་ཅད་སྟོང་པ་ཉིད་དུ་རྟོགས་པ་སྟེ། དེ་ལ་ཡང་གོམས་པ་
ཆེ་ཆུང་གི་དབང་གིས་ཆེ་འབྲིང་ཆུང་གསུམ་དུ་ཕྱེ་ལ། རྟོགས་པ་ནི་
མཐོང་ལམ་དུ་བཞེད་དེ། མདོ་ལུགས་ནས་བཤད་པའི་མཐོང་ལམ་
གྱི་ཡོན་ཏན་གཞན་གྱིས་མཐོང་བར་མི་སྣང་ཡང་། མདོ་ལུགས་ལྟར་
གྲངས་མེད་གཅིག་ཏུ་ཚོགས་བསགས་མ་དགོས་པས་ཡེ་ཤེས་ཀྱི་
ཚོགས་རྟོགས་པ་མཐོང་ལམ་དུ་ཕྱིན་ཀྱང་བསོད་ནམས་ཀྱི་ཚོགས་དེ་
ཙམ་དུ་མ་ཕྱིན་པས་དངོས་སུ་མི་སྣང་ཟེར། ལ་ལ་དག་འཆི་བའི་ཚེ་
ཡོན་ཏན་དངོས་སུ་སྣང་བ་སྟེ། རྣལ་འབྱོར་པ་ལུས་རྒྱ་སེང་གེ་མངལ་
རྒྱ་ཁྱུང་སྒོང་རྒྱ་ལས་གྲོལ་བའི་དཔེ་ཡིན་པར་བཞེད། རྣལ་འབྱོར་རྩ་
རིགས་བཟང་པོ་ཉམས་སྣང་ལ་ཡོན་ཏན་དེ་དག་མེད་པའི་ངེས་པ་
ཡང་མེད་དེ། སྔོན་ཀུན་དགའ་བོ་ས་བཅུ་པ་ཡིན་ཀྱང་རང་གཞན་
ཀུན་གྱིས་དགྲ་བཅོམ་ཙམ་ཡང་མ་ཐོབ་པར་མཐོང་ཚུལ་པདྨ་དཀར་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
པོ་ནས་བཤད་པ་དང༌། རྒྱལ་ཚབ་དགེ་སློང་མ་ཕམ་པ་ཐུབ་པས་
སངས་རྒྱས་ལྔ་པར་ལུང་བསྟན་ཚེ། གཞན་དགེ་སློང་རྣམས་ ཀྱིས་
དགེ་སློང་མ་ཕམ་པ་འདི་ནི་ཉོན་མོངས་པ་འཆིང་བ་ཀུན་ལྡན་ཐ་
མལ་པར་འདུག་ན་སངས་རྒྱས་ལྔ་པར་ཇི་ལྟར་འགྱུར་ད་ལྟ་ས་བཅུ་
ཇི་ལྟར་ཐོབ་ཅེས་འཕྱས་གདགས་པར་བྱས་པའི་ལོ་རྒྱུས་བྱམས་པ་
ལུང་བསྟན་གྱི་མདོ་ལས་གསུངས་པའི་ཕྱིར། གཞན་སྣང་དུ་ས་དང་
པོའི་ཡོན་ཏན་མི་སྣང་བས་སྤྲོས་བྲལ་མཐོང་ལམ་མིན་པའི་ངེས་པ་
མེད་དོ། །འདི་སྐབས་སུ་བཻ་རོ་དང་ཅོག་རོའི་སྙན་རྒྱུད་ལས། མི་
གཡོ་ ཐོབ་ པའི་ རྣལ་ འབྱོར་ ནི། །བྱིང་ དང༌ རྒོད་ པའི་ སྐྱོན་ མི་
འབྱུང༌། །ཡེ་ཤེས་དྲོད་དགའ་བདེ་བ་འབྱུང༌། །གཏོང་མི་བྲལ་བའི་
སེམས་ ལ་ རེག །ཡུན་ གྱི་ ཚད་ ཀྱང་ ཉིན་ མཚན་ དུ། །སེམས་ ཀྱི་
མཚན་མ་ཇི་ལྟ་བུའི། །རྟོགས་པ་རང་བཞིན་མི་གཡོ་ནས། །ཞེས་
དང༌། མི་གཡོ་བའི་ཏིང་ངེ་འཛིན་དེའི་དཔེ་ནི། མི་རྟོགས་མི་གཡོ་
ཐིག་ལེ་བདེ། །བདེ་བའི་ངང་ལ་ གནས་ པ་ནི། །མི་བསྐྱོད་དངས་
བའི་རྒྱ་མཚོ་དང༌། །མི་གཡོ་གསལ་བའི་མར་མེ་འདྲ། །དེ་ནི་ཡེ་
ཤེས་བདེ་བའི་དྲོད། །མི་གཡོ་བ་ཡི་ཏིང་འཛིན་ནི། །དཔེར་ན་རྒྱ་
258



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མཚོ་དྭངས་ པའམ། །མར་མེ་རླུང་གིས་མ་བསྐྱོད་མཚུངས། །ཞེས་
གསུངས། འདི་སྐབས་བོགས་འདོན་གུ་རུ་ཤྲཱི་སིང་ཧས། །རིགས་ཀྱི་
བུ་གནས་སྐབས་ཀྱི་ཉམས་སྣང་མཆོག་ཏུ་བཟུང་ནས་མངོན་པར་མ་
ཞེན་ཅིག །ཡུལ་ལ་མ་བལྟ་སེམས་ལ་མ་བལྟ་ཞིག །བྱ་བ་མ་མང་
ཞེ་འདོད་མ་སྐྱེན་ཅིག །ཉམ་ང་མ་སྐྱེན་ཅིག །ཤེས་པ་ཅི་དགར་ཐོང་
ལ་ཞོག །སེམས་ཉིད་ནམ་མཁའི་ དཀྱིལ་ ལྟར་ ཞོག །གསུངས་ ཏེ་
འདི་སྤྲོས་བྲལ་ངོ་སྤྲོད་ཀྱང་ཡིན་པར་སྣང་ངོ༌། །
འདི་ སྐབས་ བོགས་ འདོན་ནི་གཏུམ་མོ་ཨ་ཐུང་ གི་ ཁྲིད་ ལ་
བརྟེན་ ནས་ བདེ་ བས་ བོགས་ འདོན་ པ་ ནི། གནམ་ཆོས་ཐུགས་
གཏེར་འདི་ཉིད་ནི་ཁྲོ་བོ་རོ་ཟའི་གཏུམ་མོ་གཞན་དང་ཐུན་མོང་མ་
ཡིན་ཞིང་རྣོ་ནུས་དང་ལྡན་པ་བསྒོམ་ན་ལེགས་ཏེ་ དེ་ ཉམས་ སུ་
ལེན་པ་ལ་ནད་མེད་ཅིང་རྩ་རླུང་དར་ལ་བབ་པས་ཡིན་ཀྱི། ནད་ཅན་
དང་རྒན་རྒོན་གྱིས་རྩ་རླུང་མི་འཆུན། རྫོགས་ཆེན་ཁོ་ན་ལ་མོས་
ཤིང་རྩ་རིགས་བཟང་བ་དང་མིག་ལ་སྐྱོན་མེད་པས་ཐོད་རྒལ་ལ་
བརྟེན་ནས་ བོགས་ འདོན་པ། དཀར་ ཁྲིད་ དམར་ ཁྲིད་ སེར་ ཁྲིད་
སོགས་ཉམས་སུ་ལེན་ཏེ། རྫོགས་ཆེན་ཁོ་ནའི་ཐུན་མོངས་མ་ཡིན་
259



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པ་ཡིན་པས་ཁྲོམ་དུ་བསྒྲགས་པ་བྱ་བ་མ་ཡིན་ནོ། །དེ་ལྟར་ཁྲེགས་
ཆོད་དང་ཐོད་རྒལ་སྦྲག་སྟེ་ཉམས་སུ་བླངས་པས་སྣང་བཞིའི་འཆར་
ཚུལ་ཡང་ཐོད་རྒལ་གྱི་སྐབས་ནས་འབྱུང་བ་ལྟར་ཡིན་ཞིང་། འདིར་
ནི་ཁྲེགས་ཆོད་ ཕྱག་ རྫོགས་དབྱེར་མེད་ཀྱི་ལུགས་ཏེ། གྲུབ་ཆེན་
པཀྴིས། རྫོགས་པ་ཆེན་པོ་དང་ཕྱག་རྒྱ་ཆེན་པོ་གཉིས་ཚིག་ལ་ཁྱད་
པར་ཡོད་དོན་ལ་ཁྱད་པར་མེད་གསུངས་པ་ལྟར་ཡིན་ནོ། །དེ་ནས་
སྤྲོས་བཅས་ཀྱི་དགེ་སྦྱོར་གཙོ་བོར་མི་འདོན་པར་སྤྲོས་བྲལ་གྱི་ཏིང་
ངེ་འཛིན་ཉིད་སྐྱོང་བ་ཁོ་ནས་ཀྱང་ཆོག་པར་བཤད་པས་དེ་ལྟར་བྱོས་
ཤིག །
མི་གཡོ་བའི་ཏིང་ངེ་འཛིན་སྐྱེས་པའི་རྟགས་ནི། དགའ་རབ་རྡོ་
རྗེའི་སྤྲ་ཁྲིད་ལས། དེ་ཚེ་ཟས་དང་གོས་ཀྱི་འདུ་ཤེས་ཆུང༌། །ཉོན་
མོངས་ལ་སོགས་ཆགས་སྡང་ཆུང་། །སྙིང་རྗེ་ཕན་སེམས་རབ་ཏུ་
ཆེ། །རྨི་ལམ་རྟགས་ བཟང་ རབ་ཏུ་འབྱུང༌། །ཞེས་དང༌། མི་གཡོ་
ཐོབ་པའི་རྟགས་བསྟེན་པ། །ཟས་དང་སྐོམ་ནི་ཉུང་བས་མཉེས། །
འདོད་ཆགས་ལ་སོགས་ཤིན་ཏུ་ཕྲ། །སེམས་ཅན་ཀུན་ལ་སྙིང་རྗེ་
སྐྱེ། །ཡོ་བྱད་ལ་སོགས་ཆགས་པ་མེད། །ཕ་རོལ་ཕྱིན་སོགས་རྒྱ་ཆེ་
260



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཞིང༌། །སེམས་ཅན་རྣམས་ལ་ཕན་འདོགས་དང༌། །རྨི་ལམ་ཆོས་
རྣམས་ཐམས་ཅད་ཀུན། །སྒྱུ་མའི་དཔེ་ལྟར་གཟིགས་པ་རྨི། །སངས་
རྒྱས་ཉག་གཅིག་རྫོགས་ཆེན་ཆོས་ཉན་དང༌། །ཡིད་དུ་འོང་བའི་
འབྲེལ་བ་ དང༌། །བདག་ལ་མེ་ཏོག་འཐོར་པ་དང༌། །ལྷ་སྲིན་སྡེ་
བརྒྱད་བྲན་བཞིན་བཀོལ། །ཞེས་གསུངས་སོ། །དེ་ལྟར་སྤྲོས་བྲལ་
རྟོགས་པའི་རྣལ་འབྱོར་པ་དེ་འཆི་བའི་ཚེ་ཐུགས་དམ་འོད་གསལ་
ཟིན་ནས་ཞེ་དགུ་སོགས་གནས་ན་བར་དོ་མི་བགྲོད་དེ་འཆི་བ་ཆོས་
སྐུར་འཚང་རྒྱའོ། །གལ་ཏེ་འཆི་རྐྱེན་སོགས་ཀྱི་འོད་གསལ་མ་ཟིན་
ནམ། ཟིན་ཀྱང་ཡུན་རིང་གནས་མ་ཐུབ་ན། སྐྱེ་བ་ལ་དབང་ཐོབ་
པས་གར་སྐྱེ་འདོད་པ་དེར་སྐྱེ་ལ། གང་དུ་ཡང་སྐྱེ་འདོད་པའི་འཕེན་
པ་མ་བཏང་ན་ཡང་། ལུས་གདོས་བཅས་མི་ལེན་པར་འཇའ་ལུས་
ཀྱི་རིག་འཛིན་དུ་སྐྱེ་སྟེ་ལུས་རྟེན་དེ་ཉིད་ལ་འཚང་རྒྱ་བ་ཡིན་ཏེ།
རྫོགས་ཆེན་སྤྲ་ཁྲིད་ལས། དེ་ལྟ་བུའི་རྣལ་འབྱོར་པས། །འབྱུང་བ་
ལྔ་པོ་ཞིག་པའི་ཚེ། །ལྷ་ཡི་རིག་འཛིན་ཆེན་པོ་ཐོབ། །དེ་ཚེ་ཉིད་ལ་
མངོན་སངས་རྒྱས། །ཞེས་གསུངས་སོ། །
ཏེ༦ གསུམ་པ་རོ་གཅིག་གི་རྟོགས་པ་དང༌། སྒྱུ་མ་ལྟ་བུའི་ཏིང་ངེ་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འཛིན་དང༌། མཉམ་པ་ཉིད་ཀྱི་ཏིང་ངེ་འཛིན་རྣམས་དོན་གཅིག་སྟེ།
གསང་བ་བསམ་གྱིས་མི་ཁྱབ་པའི་རྒྱུད་ལས། གསུམ་པ་སྒྱུ་མ་ལྟ་
བུའི་ ཏིང་ འཛིན་ གྱིས། །དུ་ མ་ རོ་ གཅིག་ ས་ བཅུའི་ རྟོགས་ པ་
འཆར། །དུས་གསུམ་རྒྱལ་བའི་སྲས་པོས་གཞན་དོན་མཛད། །རྩེ་
མོར་ཕྱིན་ནས་འཕེལ་བ་རྒྱུན་མི་ཆད། །ཅེས་དང༌། རྫོགས་ཆེན་སྤུ་
ཁྲིད་ ལས། གསུམ་པ་ མཉམ་པ་ཉིད་དུ་སྦྱོར། །འཁོར་བ་མྱ་ངན་
འདས་ པའི་ ཆོས། །ཇི་ལྟ་བུར་ཡང་མ་ གཟིགས་ཏེ། །ཐམས་ཅད་
མཉམ་པ་ཉིད་དུ་གསལ། །ལོ་ ཟླ་འདས་ཀྱང་དེ་བཞིན་གནས། །
ཞེས་དང༌། །ཡེ་ཤེས་མྱུ་གུ་སེམས་ལ་ཤར། །སེམས་ཀྱི་མུ་ གུ་མ་
སྐྱེས་ན། །ཡེ་ཤེས་མྱུ་གུ་ ག་ལ་འབྱུང༌། །ཡེ་ཤེས་ མྱུ་ གུ་མ་སྐྱེས་
བར། །སངས་རྒྱས་མྱུ་གུ་ག་ལ་འབྱུང༌། །ལོ་ཟླ་འདས་ཀྱང་དེ་བཞིན་
གནས། །ཞེས་དང༌། ཨོ་རྒྱན་རིན་པོ་ཆེས། གཞན་ཅི་ཡོད་སྙམ་པ་
དང་གང་ལ་བལྟས་ཀྱང་གཅིག་ཏུ་འདུག་པས་སྤང་བྱ་དང་བསྒྲུབ་བྱ་
མི་འདུག་པ་རོ་གཅིག་བྱ་བ་འདི་རང་ཡིན་མོད༔ ཅེས་དང༌། ཉམས་
སྔར་ནས་མ་སྐྱེས་པ་དེ་ཚོ་བློའི་སྙན་པར་སོང་ན་ཏུགས་ཀྱིས་ཟད་
ནས་ཐ་མལ་གྱི་ཤེས་ པ་ སྐྱོན་དང་ ཡོན་ ཏན་ གང་ གིས་ ཀྱང་ མ་
262



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བསྒྲིབས་པ་གཅིག་རྟོགས། དེ་ལ་བསྒོམ་རྒྱུ་དང་འཁྲུལ་རྒྱུ་གཉིས་ཀ་
གཏིང་ནས་རྩ་བ་ བྲལ། བསྒོམ་ཀྱང་ཅི་ཡང་སྐྱེ་རྒྱུ་མེད་པ་ལ། མ་
བསྒོམས་ ཀྱང་ གར་ ཡང་འཁྲུལ་ རྒྱུ་མེད་པར་རྟོགས། ཐ་མལ་ གྱི་
ཤེས་པ་རྐྱེན་དང་བྲལ་ནས་གཅེར་བུ་ལྡིང་བ་གཅིག་རྟོགས་ན་ཨ་
ཕྱམ་མེ་རྗེན་ཁྲེས་སེ་འཁོར་འདས་ཀྱི་ཆོས་ཐམས་ཅད་ཀྱི་དྲི་མས་མ་
གོས་པ་གཅིག་རྟོགས། །ཞེས་གསུངས་ཤིང་འདི་ཡན་རྫོགས་ཆེན་
བདེ་བ་ཆེན་པོའི་དུས་ཡིན་པར་མངོན་ལ། འཁོར་འདས་ཀྱི་ཆོས་
ཐམས་ཅད་རོ་གཅིག་ཏུ་འཆར་བས་རོ་གཅིག་ཅེས་བྱ། དེ་ཡང་རྩལ་
རྫོགས་མ་རྫོགས་ལ་ཆུང་འབྲིང་ཆེ་གསུམ་དུ་དབྱེ། རོ་གཅིག་ནི་
སྒོམ་ལམ་དུ་བཤད་དོ། །འདི་སྐབས་ཤྲཱི་སིང་ཧས་གེགས་སེལ་དང་
ངོ་སྤྲོད་གསུངས་ཏེ། ཡེ་གནས་ཀྱི་གནས་ལུགས་ འདུས་མ་བྱས།
ཆོས་ཀྱི་སྐུ་བྱ་བ་དེ། བསྒོམ་རྒྱུ་དང་འཁྲུལ་རྒྱུ་གཉིས་ཀ་མེད་པར་
གཅེར་བུ་ལྡིང་བ་ལྟ་བུ་དེ་རང་ཡིན་ནོ། །ད་འདོད་པས་མ་བསྒྲིབས།
འདོད་འདོད་པ་གཅིག་གིས་ མི་འདོད་ པའི་ གནས་སུ་སྐྱེལ་ལོ། །
བསྒོམ་མ་མྱོང་དང་བྲལ་མ་མྱོང་། །མི་བསྒོམ་དོན་དང་མི་འབྲལ་
ཏེ། །སྐྱོང་བས་མཆོག་ཐུན་མོང་གི་དངོས་གྲུབ་ཐོབ། ཅེས་དང་ རེ་
263



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
དོགས་དགའ་སྡུག་གི་འཛིན་པ་མེད་པར་ཉམས་སུ་ལེན་དགོས་པར་
གསུངས། དུར་ཁྲོད་དང་ཚོང་དུས་སོགས་སུ་བརྟུལ་ཞུགས་ཀྱི་སྤྱོད་
པ་བྱ་བར་གསུངས། དེ་ལྟར་རོ་གཅིག་མཉམ་པ་ཉིད་ཀྱི་ཏིང་ངེ་
འཛིན་ཀྱི་དཔེ་ནི་རྫོགས་ཆེན་སྤྲ་ཁྲིད་ལས། མཉམ་ཉིད་མི་གཡོ་
ཆོས་ཀྱི་སྐུ། །གཟུངས་བས་མི་ཟིན་ཆུ་ཟླ་འདྲ། །རྟོགས་མེད་མཉམ་
ཉིད་དེ་ཉིད་ནི། །ཁྱུང་ཆེན་མཁའ་ལ་ལྡིང་དང་མཚུངས། །ཞེས་དང༌།
ཏིང་ངེ་འཛིན་དེ་ཡི་དཔེ་བསྟན་པ། ཕྱི་ནང་ཆོས་རྣམས་མཉམ་ཉིད་
དུ། །སྣང་ལ་རང་བཞིན་མེད་པ་ནི། །ཆུ་ཟླ་དང་མཚུངས་བྱ་རྩོལ་
བྲལ། །རྟོག་མེད་རྡུལ་ བྲལ་ ཁྱུང་དང་འདྲ། །ཁྱུང་ནི་ ནམ་ མཁའ་
སྲོག་བཅད་དེ། །གཡས་བསྐོར་བཅད་ནས་ནམ་མཁའི་མཐོངས་སུ་
ཕྱིན་ ཙམ་ན། གཤོག་པ་ནར་གྱིས་བརྐྱངས་ནས་ བཞག་པའི་ཚེ།
གྲང་ བ་ དང་ གཡའ་ ཟ་བའི་རྟོག་ པའང་ མེད། ཕུང་པོ་ ཕན་ ཚུན་
བཙལ་བའི་འདུ་ཤེས་ཀྱང་མེད་དེ་ན་ཡང་མི་གནས་ཏེ་གང་དུ་འདོད་
པར་ཕྱིན་ནོ། །དེ་བཞིན་མཉམ་པ་ཉིད་ཀྱི་ཏིང་ངེ་འཛིན་ཀྱང་བྱ་རྩོལ་
དང་ བྲལ་ཏེ་ རང་ གར་ བཞག་ པས། བགྲོད་ པ་ མེད་ པའི་ ས་ ལ་
གཤེགས་པར་འགྱུར་རོ། །ཞེས་གསུངས་ཤིང༌། རྟོག་པ་དེའི་ངོ་བོ་
264



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཇི་ལྟར་ ཞེ་ན། མཉམ་ཉིད་ངོ་བོ་ཐོབ་པ་ནི། །འཁོར་དང་མྱ་ངན་
འདས་པའི་ཆོས། །ཅི་ཡང་ངོ་བོ་མི་སྣང་བ། །ཐམས་ཅད་བྱང་ཆུབ་
སེམས་ཉིད་ཆོས་ཉིད་དེ། །བདེ་ཆེན་རང་བྱུང་ཡེ་ཤེས་སྣང་། །ཚིག་
དང༌ ཡི་ གེ་ ལས་ འདས་ ཀྱང་ ། །ཐམས་ ཅད་ མཉམ་ པ་ ཉིད་ དུ་
གསལ། །དེ་ཡི་ངང་ལ་གསལ་བ་ནི། །ལོ་ཟླ་འདས་ཀྱང་སེམས་ལ་
སྐྱོན་མེད་སྣང༌། །ཞེས་གསུངས་སོ། །རྟོགས་པ་དེ་ཐོབ་པའི་རྟགས་
ནི། །སྤྲ་ཁྲིད་ལས། ཡོ་བྱད་འདུ་ཤེས་ཐམས་ཅད་འགགས། །དགེ་
དང་མི་དགེའི་རྣམ་རྟོག་མེད། །ཉོན་མོངས་སྒྲིབ་པ་རྣམ་པར་དག །
ཉམས་ཀྱི་རྨི་ལྟས་སྣ་ཚོགས་འབྱུང་། །ཞེས་དང་། མཉམ་པ་ཉིད་ཀྱི་
ཏིང་ངེ་འཛིན་ཐོབ་པའི་རྟགས་ནི། ཟས་དང་སྐོམ་གྱི་འདུ་ཤེས་ཆུང་
བར་འགྱུར་རོ། །ཏིང་ངེ་འཛིན་གྱི་ཟས་སྐོམ་ལ་གནས་སོ། །བདག་
ལ་སྡང་པ་རྣམས་ཀྱིས་ནོར་དང་ལོངས་སྤྱོད་འཕྲོག་སྟེ། མི་དགེ་བ་
སྣ་ཚོགས་སྨྲས་ཀྱང་སེམས་མི་དགའ་བ་མེད་དོ། །བདག་ལ་བྱམས་
པ་རྣམས་ཀྱིས་ཡིད་བཞིན་གྱི་ནོར་བུ་རིན་པོ་ཆེ་སྣ་ཚོགས་ཕུལ་ནས།
དགེ་ཚིག་སྨྲས་ཀྱང་དགའ་བའི་འདུ་ཤེས་མེད་དོ། །འདོད་ཆགས་ལ་
སོགས་པའི་ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་རང་
265



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བྱུང་ཡེ་ཤེས་སུ་སྣང་བས་རྣམ་པར་དག་གོ། །གཞན་ཡང་རྨི་ལམ་དུ་
ལྷའི་བུ་རྣམས་ཀྱིས་ནམ་མཁའ་ནས་མེ་ཏོག་གི་ཆར་འབེབས་པ་དང༌།
རིན་པོ་ཆེའི་ རྫོང་བདུད་རྩིའི་ བཀང་ནས་རྩེ་ བ་ དང༌། དེ་ བཞིན་
གཤེགས་པ་རྣམས་ཀྱིས་བདག་ལ་མཉམ་པ་ཉིད་ཀྱི་ཆོས་སྟོན་པ་
དང༌། བདག་ལ་ལྷའི་བུ་རྣམས་ཀྱིས་རིན་པོ་ཆེའི་ལྡེ་གུས་བྱུགས་པ་
རྨིས་སོ། །གཞན་ཡང་སྤྱན་ལྔ་དང་མངོན་ཤེས་ལྔ་དང་རྗེས་དྲན་དྲུག་
འབྱུང་ངོ༌། །ཞེས་ གསུངས་ཏེ། རོ་གཅིག་ ཆུང་འབྲིང་ཙམ་རྟོགས་
ཀྱང་རྩལ་མ་རྫོགས་ཡོན་ཏན་མ་སྐྱེས་པ་ལ་རྟགས་མི་སྣང་བའང་
ཡོད་ཅིང༌། རྩལ་རྫོགས་བརྟན་པ་ཐོབ་ན་ངེས་པར་རྟགས་དེ་རྣམས་
འབྱུང་བའོ། །རྟོགས་པ་དེ་ཐོབ་པ་ལ་འབྲས་བུ་ཇི་ལྟར་ཐོབ་ལུགས་
ནི། དགའ་ རབ་ རྡོ་ རྗེའི་ སྤུ་ ཁྲིད་ ལས། མཉམ་ པ་ ཉིད་ ཀྱི་ ངོ༌ བོ་
ལས། །ལམ་དང་ས་ཡི་རིག་འཛིན་ཐོབ། །དེ་ཡང་བགྲོད་དུ་མེད་པ་
སྟེ། །ཚེ་དེ་ ཉིད་ལ་མངོན་སངས་རྒྱས། །ཞེས་དང༌། མཐོང་ལམ་
ཞེས་སམ་མཧཱ་དེ་བ་ཀུན་སེའི་སའམ། ཨ་ནུ་ཡོ་ག་ཀུན་བཟང་དབྱེ་
བ་མེད་པའི་ཚུལ་རྣམས་སྐད་ཅིག་མའི་ཚུལ་གྱིས་ཐོབ་ནས། སྐད་
གཅིག་ མ་ དེ་ ཉིད་ ལ་ འཚང་རྒྱའོ། །ཞེས་ གསུངས་ ཏེ། སྒྱུ་ མ་ ལྟ་
266



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བུའམ་མཉམ་པ་ཉིད་དམ་རོ་གཅིག་གི་རྟོགས་པ་ཆུང་ངུ་སྐྱེས་པ་དེ་
འཆི་བའི་ཚེ་འོད་གསལ་ཞག་བདུན་ཙམ་གནས་ནས་འཚང་རྒྱ་སྟེ།
དེ་བས་རིང་དུ་མི་གནས། རོ་གཅིག་འབྲིང་རྟོགས་པ་ནི་ཞག་གསུམ་
ཙམ་འོད་གསལ་ལ་གནས་ནས་འཚང་རྒྱ། དེ་བས་རིང་དུ་མི་གནས།
རོ་གཅིག་ཆེན་པོ་ནི་རླུང་རྣམ་ཤེས་ལ་ཐིམ་ཕྱི་དབུགས་ཆད་མ་ཐག་
འཚང་རྒྱ་སྟེ། དེ་ནི་ཐུགས་དམ་ལ་མི་བཞུགས་སྟེ་སླར་འོད་གསལ་
བཟུང་རྒྱུ་དང་སྒྲིབ་པ་སྦྱོང་རྒྱུ་དང་ལམ་གོང་དུ་འཕེལ་རྒྱུ་མེད་དེ།
ཚེའི་མཇུག་དེ་ཉིད་དུ་སྐད་ཅིག་ལ་སངས་རྒྱས་པས་ཚེ་འདིར་སངས་
རྒྱས་པའི་གྲངས་ སུ་འགྲོའོ། །གསང་བ་བསམ་གྱིས་མི་ཁྱབ་པའི་
རྒྱུད་ལས། རྩེ་མོར་ཕྱིན་ནས་འཕེལ་བ་རྒྱུན་མི་ཆད། །ཅེས་པས་ཚེ་
འདིར་ས་བཅུའི་རྟོགས་པ་སྐྱེས་པ་དེ། འཆི་བ་འོད་གསལ་གྱི་སྐད་
ཅིག་དེ་ལ་ས་བཅུའི་རྩེ་མོར་སངས་རྒྱས་ཀྱི་སར་ཕྱིན་ནས། དག་པ་
དང་མ་དག་པའི་ཞིང་བྱེ་བ་ཕྲག་བརྒྱར་གང་འདུལ་གྱི་སྤྲུལ་པ་དུ་མ་
འཕེལ་ཞིང་རྒྱུན་མི་འཆད་པའོ། །དེ་ལྟར་ལམ་བགྲོད་ཚུལ་ཞོར་ལ་
གེགས་སེལ་བོགས་འདོན་ཐོར་བུ་དང་བཅས་པའི་སྐབས་དེ་སོང་
267



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དེ་ནས་སྒོམ་མེད་ཅེས་ཀྱང་བྱ། རྡོ་རྗེ་ལྟ་བུའི་ཏིང་ངེ་འཛིན་
ཞེས་ཀྱང་བྱ། ལྷུན་གྱིས་གྲུབ་པའི་ཏིང་ངེ་འཛིན་ཞེས་ཀྱང་བྱ་བ་དེ་
བཤད་པ་ནི། གསང་བ་བསམ་གྱིས་མི་ཁྱབ་པའི་རྒྱུད་ལས། བཞི་
པ་རྡོ་རྗེ་ལྟ་བུའི་ཏིང་ངེ་འཛིན་གྱིས། །བསྒོམ་དུ་མེད་པའི་མཉམ་
བཞག་ཆེན་པོ་ལ། །མཁྱེན་པའི་ཡེ་ཤེས་སངས་རྒྱས་ཞིང་ཁམས་
མཐོང༌། །མ་བཅོས་ལྷུན་གྲུབ་ཆོས་མཆོག་ཆེན་པོའི་ངང༌། །ཞེས་
དང༌། སྤྲ་ཁྲིད་ལས། མཉམ་པ་ཉིད་ཀྱི་ངོ་བོ་ལས། །ལམ་དང་ས་ཡི་
རིག་ འཛིན་ཐོབ། །དེ་ ཡང་བགྲོད་དུ་མེད་ པ་ སྟེ། །དེ་ ཚེ་ ཉིད་ ལ་
མངོན་སངས་རྒྱ། །རང་གི་ངོ་བོ་ཆོས་ཀྱི་སྐུ། །དཔེ་ནི་དཔེ་མེད་ནམ་
མཁའ་འདྲ། །རྟགས་ནི་སངས་རྒྱས་ཆོ་འཕྲུལ་འབྱུང༌། །འབྲས་བུ་
སངས་རྒྱས་དེ་ཉིད་དོ། །ཞེས་དང༌། ཨོ་རྒྱན་རིན་པོ་ཆེས། གདམས་
པ་ཞུ་བ་དང༔ ཉམས་འབུལ་བ་དང༔ དགེ་བ་དང་མི་དགེ་བ་དང་
ལེགས་པ་དང་ཉེས་པའི་ཤེས་པ་ཅུང་ཟད་ཀྱང་མ་སྐྱེས་རང་སོ་ན་ཇི་
ལྟར་འདུག་ན་རོ་ལྟ་བུར་གྱུར་ཏོ༔ ཞེས་དང༌། རྟོགས་པ་འབུལ་རྒྱུ་
སྐྲ་རྩེ་གཅིག་ཀྱང་མེད༔ ནམ་མཁའ་ལ་བྱ་འཕུར་བའི་རྗེས་བཞིན་
སོང༔ ཞེས་གསུངས་པ་དང༌། སྒོམ་མེད་ནི་བསྒོམ་བྱ་སྒོམ་བྱེད་ཀུན་
268



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
དང་བྲལ་བའོ། །དེ་ཡང་ཆུང་འབྲིང་ཆེ་གསུམ་དུ་ཕྱེ་སྟེ་སྒོམ་མེད་
ཆེན་པོ་ནི་རྫོགས་པའི་སངས་རྒྱས་ཀྱི་ས་ཡིན་པར་བཞེད་དོ། །དེ་
ལྟར་རིམ་པ་བཤད་པ་ནི་གསང་སྔགས་ལུགས་ལ་བསྐལ་པ་གྲངས་
མེད་གསུམ་དུ་ཚོགས་བསགས་མི་དགོས་པར། ཚེ་གཅིག་ལ་སྐལ་
ལྡན་གྱི་སྐྱེས་བུ་འཚང་རྒྱ་བའི་ལམ་རིམ་བཤད་པ་ནི་རིམ་སྐྱེས་པ་
ཞེས་བྱའོ། །
ཐོད་རྒལ་ པ་ནི་ཚེ་སྔོན་ཚོགས་བསགས་ པ་ དང་ ལས་ འཕྲོ་
བཟང་པོ་ཡང་མང་དུ་ཡོད། སྡིག་ལྟུང་དང་ཉམས་ཆགས་ལས་འཕྲོ་
ངན་ པ་ ཡང་ མང་ དུ་ ཡོད་ པས་ གསང་ སྔགས་ ཀྱི་ ཁྲིད་ ཞུས་ཤིང་
བསྒོམས་ པས། ལས་ བཟང་ ངན་ གཉིས་ ཀ་རྡོལ་ཏེ་ རེས་ འགའ་
ཉམས་རྟོགས་བཟང་པོ་སྐྱེ། རེས་འགའ་གེགས་དང་གོལ་ས་དང་
ཉོན་མོངས་ པ་ཆེར་ འབར་ཏེ། བླ་མ་བསྟེན་ཡུན་ཐུང་ ངམ་ཆོས་
གྲོགས་བཟང་པོ་མེད་ན། དང་པོ་སྒོམ་ཆེན་བཟང་པོར་གྱུར་པ་ལ་
ཕྱིས་ཐ་མལ་སྐྱེ་བོར་གྱུར་པ་སོགས་འབྱུང་ཉེན་ཆེའོ། །བར་ཆད་ལ་
མ་ཤོར་ཉམས་རྟོགས་ བོགས་ཆེ་སྟེ་མྱུར་དུ་འབྲས་བུ་ཐོབ་བོ། །
གཅིག་ཆར་བ་ནི་ཚེ་སྔོན་ཚོགས་བསགས་སྒྲིབ་སྦྱངས་མང་དུ་སོང་།
269



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཏིང་ངེ་འཛིན་སྐྱེ་བ་དུ་མར་བསྒོམ་པའི་འཕྲོ་ཡོད་པས་ཁྲིད་དང་ངོ་
སྤྱོད་བཏབ་པ་ཙམ་གྱིས་རྟོགས་པ་ཅིག་ཆར་དུ་འཁྲུངས་ཏེ། དེས་
ཀྱང་ལམ་འོག་མ་མ་བགྲོད་པ་ནི་མིན་ཏེ། སྐད་ཅིག་ལ་དཔེར་ན་
ཤོག་གུ་མང་པོ་མདས་དུས་གཅིག་ཕུག་པ་ལྟར་རོ། །དེ་དག་གི་དོན་
ནི་ཀུན་ཏུ་ཁ་སྦྱོར་གྱི་རབ་བྱེད་དང་པོར། མདོར་བསྡུས་ན་ནི་སངས་
རྒྱས་ཉིད། །བསྐལ་པ་བྱེ་བ་གྲངས་མེད་པས། །ཇི་སྲིད་སངས་རྒྱས་
གང་ཐོབ་པ། །གང་གི་དམ་བའི་བདེ་བ་ཁྱོད། །སྐྱེ་བ་འདིར་ནི་ཐོབ་
པར་ འགྱུར། །ཡང་ན་རྡོ་རྗེ་ འཛིན་ པ་ ཉིད། །ཅེས་ གསུངས་ སོ། །
སྦྱང་ པ་ སྔོན་ སོང་ གཅིག་ ཆར་ བ་ དབང་ པོ་ ཡང་ རབ་ ཐོས་ ཙམ་
ནས་ གྲོལ་ལོ། །དེ་འོག་ ཟླ་བ་དྲུག་ལོ་གསུམ་ཕྱོགས་གསུམ། ལོ་
བཅུ་གཉིས་སོགས་ནས་འབྲས་བུ་སངས་རྒྱས་ཐོབ་པར་གསུངས་ཏེ།
སྒྱུ་འཕྲུལ་དྲྭ་བ་ལས། སྐད་ཅིག་གཅིག་ལ་རྫོགས་སངས་རྒྱས། །
ཞེས་དང༌། དུས་འཁོར་ལས། དེ་ལས་དག་པའི་ཏིང་འཛིན་གྱིས། །
ལོ་ གསུམ་ཟླ་ཕྱེད་གསུམ་ གྱིས་ནི། །ཡེ་ཤེས་ སྐུ་ཉིད་འགྲུབ་པར་
འགྱུར། །ཞེས་སོགས་རྒྱ་ཆེར་གསུངས་སོ། །རྒྱ་གར་གྱི་གྲུབ་ཆེན་
ཕལ་ཆེར་ནི་ལོ་བཅུ་གཉིས་བསྒོམས་པས་གྲུབ་པ་ཐོབ་པ་ཁོ་ན་མང་
270



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བ་ཡིན་ནོ། །གྲུབ་པ་ཆེན་པོ་ནི་སངས་རྒྱས་ཀྱི་ས་ཡིན་པར་བཤད་
དོ། །དེ་ཡང་རྒྱུ་མཚན་ཉིད་ཐེག་པར་ས་བཅུ་གཅིག་ཀུན་ཏུ་འོད་
སངས་རྒྱས་ཀྱི་ས་ཡིན། དེ་ཡན་ལ་སའི་རྣམ་བཞག་མ་གསུངས་
ཀྱང༌། གསང་སྔགས་ ལུགས་ ལ་ བཅུ་ གཉིས་ མ་ ཆགས་ པདྨ་ཅན།
བཅུ་ གསུམ་ རྡོ་ རྗེ་ འཆང་ གི་ ས་ སྟེ་སངས་ རྒྱས་ ཀྱི་ སར་ བཞེད།།
རྫོགས་ཆེན་ལུགས་ལ་བཅུ་བཞི་ཡི་གེ་འཁོར་ལོ་ཆེན་པོ། བཅོ་ལྔ་ཡེ་
ཤེས་བླ་མ་འོད་ཀྱི་ས། བཅུ་དྲུག་དབྱེ་བ་མེད་པའི་སར་བཤད་ལ།
རྫོགས་པ་ཆེན་པོ་སྤྱི་ཏི་ཡང་ཏི་ལ་སོགས་པའི་དགོངས་པ་ལྟར་ན།
ཐེག་པ་ཐུན་མོང་པའི་ས་བཅུ་པོ་ཅིག་ཆར་དུ་བགྲོད་ནས། ས་བཅུ་
ཁྱད་པར་གྱི་རྩེ་མོ་དང༌། ཀུན་ཏུ་འོད་དང༌། རྡོ་རྗེ་འཛིན་པའི་མིང་
འཛིན་ ས། པདྨ་ ཅན་ གྱི་ ས། འཁོར་ ལོ་ ཚོགས་ཆེན་ ས། བཀོད་པ་
རབ་རྫོགས་ས། དྷེ་བ་ཀོ་ཤའི་ས། ཐར་པ་ཆེན་པོའི་གྲོང་ཁྱེར་གྱི་ས།
རྡོ་ རྗེ་ འཛིན་ པའི་ ས། ལྕང་ལོ་ཅན་ གྱི་ ས། རྫོགས་ པ་ བླ་མེད་ས།
སྲིད་གསུམ་ཡོངས་རྫོགས་ས། བྱ་རྩོལ་གཉིས་ཀྱི་ས་སྟེ་ཉི་ཤུ་རྩ་
གཉིས་བགྲོད་དུ་མེད་པའི་ཚུལ་གྱི་ས་ཚེ་གཅིག་ལ་བགྲོད་ནས།།
ཀུན་ཏུ་བཟང་པོ་གདོད་མའི་གནས་སུ་བྱང་ཆུབ་པར་གསུངས་ལ།
271



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འདི་སྐབས་སུ་མཁས་གྲུབ་སོ་སོའི་བཞེད་པས། མདོ་སྔགས་གཉིས་
ལམ་སོ་སོ་ཡིན་ཀྱང་སངས་རྒྱས་ནས་འབྲས་བུ་སངས་རྒྱས་ལ་
མཆོག་དམན་མེད་དེ་ དོན་ གཅིག་ཟེར། ལ་ལས་ མདོ་ ལུགས་ ཀྱི་
སངས་རྒྱས་པས་སྔགས་ལུགས་ཀྱི་སངས་རྒྱས་གོ་མི་ཆོད། ད་དུང་
སྔགས་ ལུགས་ ཀྱི་ ས་ རྣམས་ བགྲོད་ པར་ བཞེད། ལ་ ལས་ མདོ་
ལུགས་ཁོ་ནས་སངས་རྒྱས་ཐོབ་པ་མེད། ས་བརྒྱད་ཡན་ནས་སྔགས་
ལ་འཇུག་དགོས་པར་བཞེད། དེ་བཞིན་དུ་སྔགས་གསར་མའི་བཅུ་
གསུམ་རྡོ་ རྗེ་ འཆང་ཐོབ་པ་དང་རྫོགས་ཆེན་གྱི་སངས་རྒྱས་དོན་
གཅིག་པར་འདོད་པ་དང༌། གསང་སྔགས་གསར་མའི་རྡོ་རྗེ་འཆང་
ཐོབ་ཀྱང་། ད་དུང་རྫོགས་ཆེན་ནས་གསུངས་པའི་ས་ལམ་བགྲོད་
དགོས་པར་བཞེད་པ་དང༌། སངས་རྒྱས་ལ་ཡེ་ཤེས་ཡོད་མེད་དང༌།
སྐུ་གཉིས་དང་གསུམ་དང་བཞི་དང་ལྔ་དང་དྲུག་ཏུ་དབྱེ་བ་སོགས་
བཤད་པ་མང་ན་ཡང་། རྒྱལ་བ་འོད་མཚན་དབང་པོས། འབྲས་བུ་
ལ་མི་བརྩི་རྒྱུ་ལ་བརྩིས། ཞེས་གསུངས་པ་ལྟར་ལམ་འཁྲུལ་མེད་དུ་
ཉམས་སུ་བླངས་ན་འབྲས་བུ་འཁྲུལ་མེད་ཐོབ་ངེས་པས། ད་ལྟ་རྩོད་
པ་དང་བཤད་པ་མང་པོ་གལ་ཆུང་བའོ། །སྔོན་བཀའ་རྒྱུད་གོང་མ་
272



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཞིག་ལ་སངས་རྒྱས་པ་ན་ཡེ་ཤེས་ཡོད་དམ་མེད་ཞུས་པས། ང་
སངས་རྒྱས་མ་མྱོང་གསུངས་ཟེར་བའི་དཔེ་བཞིན་དུ། རྒྱུད་གཞུང་
ཕྱོགས་རེའི་གོ་བ་སྐམ་པོས་ཤེས་དཀའ་བར་སྣང་བ་ལས། ཕྱག་
རྫོགས་དབྱེར་མེད་ཀྱི་སྒོ་ནས་ཚེ་གཅིག་ལ་སངས་རྒྱས་པར་ཞལ་
གྱིས་བཞེས་པའི་གྲུབ་ཆེན་པཀྴིས་གསུངས་པ་ནི། གནས་ལུགས་
ཀུན་བཟང་ཆོས་ཀྱི་དབྱིངས་། །རྫོགས་ཆེན་ཨ་ཏི་ཡོ་ག་ནི། །ཐེག་
པ་ཀུན་ལས་འདས་པ་སྟེ། །ས་ལམ་རིམ་པ་བཅུ་དྲུག་ཀྱང༌། །ཡང་
དག་ དོན་ གྱི་ འོག་མིན་དུ། །གདོད་ནས་ ཐམས་ ཅད་ རང་ བཞིན་
རྫོགས། །ཞེས་ དང༌། ཅིག་ ཆར་ བ་ ཡི་ གང་ ཟག་རྣམས། །རྟོགས་
ཐོབ་དུས་མཚུངས་ཀུན་ཏུ་བཟང་། །ས་ལམ་བགྲོད་དང་མི་བགྲོད་
པའི། །འཁོར་འདས་ཀུན་ལ་ཁྱད་པར་ཡང༌། །ས་ལམ་རིམ་པ་ཉི་ཤུ་
གཅིག །ཡང་དག་དོན་གྱི་འོག་མིན་དུ། །ཐམས་ཅད་རྫོགས་པ་སྤྱི་
གཅིག་ ས། །ཞེས་ གསུངས་ པས་ གསལ་ལ། དེ་དག་ གི་དོན་ཀློང་
གསལ་ལས། ཡོན་ཏན་འབྲས་བུ་འདི་ལྟར་ཐོབ༔ རྒྱ་རུ་མེད་པའི་
སངས་ རྒྱས་ དང འདས་ སུ་ མེད་ པའི་ མྱ་ ངན་ འདས༔ ཡང་དག་
སངས་རྒྱས་མངོན་སངས་རྒྱས༔ མངོན་སངས་རྒྱས་པ་དེར་སངས་
273



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
རྒྱས༔ སྤྲུལ་པ་པོ་རྣམས་ཡང་སངས་རྒྱ༔ རིག་རྩལ་ཡེ་ཤེས་ངང་ལ་
ཐིམ༔ འོད་ལྔ་སྟོང་གསལ་ངང་ལ་ཐིམ༔ སྟོང་གསལ་མ་འགག་རང་
རང་རྫོགས༔ ཞེས་དང༌། པདྨ་རྒྱལ་པོའི་རྒྱུད་ལས། བདེ་དང་སྟོང་
པ་གཅིག་ཏུ་སྣང་། །འབྲས་བུ་ཞེས་བྱ་ཟུང་འཇུག་ཡིན། །ཞེས་དང༌།
ཡངས་སྙིང་འདུས་པའི་རྒྱུད་ལས། ཐུགས་རྗེ་ཆེན་པོའི་འབྲས་བུ་ནི༔
རེ་དོགས་རྩོལ་མེད་རང་གནས་སེམསཿ སྐྱེ་འགག་གཉིས་མེད་ཆོས་
ཀྱི་སྐུ༔ ལྷུན་གྲུབ་འགྱུར་མེད་ཐག་ཆོད་ཡིན༔ ཞེས་དང༌། ལྟ་བ་ཡང་
ཐོག་གི་རྒྱུད་ལས། འབྲས་བུ་བསྒྲུབ་བྱ་མི་བསྒྲུབ་སྟེ༔ ཡེངས་མེད་
ཀྱི་ངང་དུ་མཉམ་མཉམ་ཀྲིལ་ཀྲིལ༔ ཞེས་དང༌། ཨོ་རྒྱན་ རིན་པོ་
ཆེས། འབྲས་བུ་ལའང་ལྔ་སྟེ༔ ངོ་བོ་ངེས་ཚིག་མཚན་ཉིད་དབྱེ་བ་
བསྡུ་དོན་ནོ༔ འབྲས་བུའི་ངོ་བོ་མྱ་ངན་ལས་འདས་པའོ༔ ངེས་ཚིག་
ནི་རེ་དོགས་མེད་པའོ༔ མཚན་ཉིད་ནི་སྐུ་གསུམ་རང་ལ་གནས་པའོ༔
དབྱེ་བ་ནི་མཚན་ཉིད་ཟད་པའི་མཐར་ཕྱིན་པའོ༔ བསྡུས་དོན་ནི
ཡེ་ གདོད་མ་ནས་ཡིན་པ་དེ་ཉིད་ཡིན་པ་ཐོབ་པའོ༔ ཞེས་དང༌།
དེའང་ཐུན་མོང་གི་འབྲས་བུ་དང་། མཆོག་གི་འབྲས་བུ་གཉིས་སོ། །
དེ་ལ་ཐུན་མོང་གི་འབྲས་བུ་ནི། ཇི་ལྟར་རང་གིས་བསྒྲུབ་པ་
274



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བཞིན་གྱིས། ཚེ་དང་བསོད་ནམས་དང་འཁོར་དང་ལོངས་སྤྱོད་དང་
གདུལ་ བྱ་དང་སྙན་ གྲགས། མཐུ་དང་རྫུ་ འཕྲུལ་མངོན་ཤེས་དང་
ནུས་མཐུ་ལ་སོགས་གང་ལ་གང་འདུལ་དུ་རེ་བ་ ཡིད་ བཞིན་དུ་
འགྲུབ་པ་རྣམས་སོ། །
མཆོག་ གི་ འབྲས་ བུ་ ནི། བསྙེན་ སྒྲུབ་ བསྐྱེད་ རྫོགས་ ཐབས་
ཤེས་གང་གི་སྒོ་ནས་བསྒྲུབ་ཀྱང་རུང་སྟེ། རང་ཉིད་གདོད་མའི་ངོ་བོ་
མངོན་དུ་གྱུར་ཏེ། ཡེ་ཐོག་དང་པོའི་སར་ཕྱིན། དོན་གྱི་ངོ་བོ་འཁྲུལ་
མེད་ལ་བརྟན་པ་ཐོབ་ཅིང་། སྤང་བླང་གི་མཐའ་ཟད། ཆོས་ཟད་
སར་སྐྱོལ། འབྲས་བུ་སྨིན་ཏེ་རྒྱུར་མི་ལྡོག་ཅིང་། མདོར་ན་སྤང་བླང་
རྩིས་གདབ་ ཀྱི་མཐའ་ལས་གྲོལ་ཏེ། ཆོས་སྐུ་ཙམ་དུ་འཛིན་པའི་
མཐའ་ལས་འདས་པའོ། །ཞེས་གསུངས་པ་དང༌། ཨོ་རྒྱན་ཆེན་པོས་
ལང་གྲོ་ལོ་ཙ་ལ་གདམས་པ་ལས༔ འབྲས་བུ་བྱ་བ་ཁ་མིག་རྣ་བ་
ཅན་ལོག་ནས་འོང་རྒྱུ་མེད༔ རང་གི་སེམས་ཉིད་ཆོས་སྐུ་དག་པ་
གདོད་མའི་གཞི་རང་སེམས་ཀུན་ཏུ་བཟང་པོ་འདི་ཉིད༔ ངོ་བོ་མ་
གཡོས་བཞིན་དུ་རང་རྩལ་འགག་མེད་ཀྱི་ཆོ་འཕྲུལ་དེར་སྣང་དེ་ལ་
དེར་འཛིན་དུ་བཟུང་བས་འགྲོ་བ་རིགས་དྲུག་ཏུ་འཁྲུལ་ཞིང་འཁྱམས༔
275



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཇི་ལྟར་སྡུག་བསྔལ་ལ་སྤྱོད་ཀྱང་རང་བཞིན་ཆོས་སྐུ་ལས་མ་འདས་
པསཿ དེ་ལ་འབྲས་བུ་ཐོབ་བྱ་དང་ཐོབ་བྱེད་མེད་ཀྱང༔ ཐོབ་རྐྱེན་
ཙམ་དུ་དཔེས་མཚོན་ན༔ གསེར་གྱི་ངོ་བོ་ཆ་མ་འགྱུར་ཡང་བཟོ་པོའི་
རྐྱེན་གྱིས་གཟུགས་སྣ་ཚོགས་སུ་སྣང་བ་ལྟར་དུ༔ གདོད་ནས་རང་
ལ་གནས་པའི་ཆོས་སྐུ་དེ་ཉིད་ཆ་མ་འགྱུར་བ་བཞིན་དུ༔ རྐྱེན་བླ་མ་
དམ་པའི་མན་ངག་གིས་ཐབས་ཁྱད་པར་ཅན་ལམ་ཟབ་མོའི་སྒོ་ནས༔
མ་ བཅོས་ ལྷན་གྲུབ་ཀྱི་ངོ་བོ༔ མ་བཅོས་ལྷུན་གྲུབ་ཏུ་ཉམས་ སུ་
བླངས་པས༔ གཉིས་འཛིན་གྱི་རེ་དོགས་ཟད༔ རང་བཞིན་རྣམ་དག་
ལ་རང་དབང་ཐོབ་པས༔ ངོ་བོ་བློ་འདས་ཆོས་སྐུར་སངས་རྒྱས༔
རང་བཞིན་འགག་མེད་ལོངས་སྤྱོད་རྫོགས་པའི་སྐུ་རུ་རང་གསལ༔
ཐུགས་རྗེ་མཛད་པའི་འཕྲིན་ལས་རྒྱས་ཏེ་ནམ་མཁའ་མ་ གཡོས་
བཞིན་ཉི་ཟླ་དང་ཆར་ལ་སོགས་པས་འགྲོ་བ་རྣམས་བདེ་སྐྱིད་ལ་
འགོད་པ་ ལྟར༔ ཆོས་ སྐུ་ ལས་ མ་ གཡོས་རྟོག་མེད་ཀྱི་ངང་ནས་
ཐུགས་ རྗེ་ དང་ སྨོན་ལམ་ གྱི་མཐུས་འཁོར་བ་མ་སྟོངས་ཀྱི་བར་
གཟུགས་སྐུ་རྣམ་གཉིས་ཀྱིས་འགྲོ་བའི་དོན་གང་ལ་གང་འདུལ་དུ་
མཛད་པ་དེ་ནི༔ མཐར་ཐུག་གི་འབྲས་བུ་ཐོབ་ཚུལ་ལོ༔ འབྲས་བུ་
276



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག།
གདོད་ནས་རྣམ་ པར་ དག ངོ་ བོ་ རང་ བཞིན་ཐུགས་ རྗེ་གསུམ༔
ཐོག་མའི་ ས་རུ་ཕྱིན་པའི་ཚེ༔ སྐུ་གསུམ་མངོན་དུ་གྱུར་ པ་ ཡིན༔
ཞེས་གསུངས་སོ༔ དེ་དང་མཚུངས་པར་རྟ་མགྲིན་གསང་འདུས་རྒྱུད་
ལས༔ རང་བཞིན་མེད་པར་ལྷུན་གྲུབ་པས༔ རིག་པའི་ཡེ་ཤེས་ཆོས་
ཀྱི་སྐུ༔ མ་བཙལ་རང་ལ་ཡེ་ནས་གནས༔ འདི་ཡང་ང་ཡི་འབྲས་བུ་
ཡིན༔ སེམས་ཉིད་སྣ་ཚོགས་རང་བྱུང་བས༔ ལོངས་སྤྱོད་རྫོགས་པ་
སྐུ་ཡི་ངང༔ རང་ལ་བྱུང་ཞིང་རང་ལ་ཐིམ༔ འདི་ཡང་ང་ཡི་འབྲས་བུ་
ཡིན༔ འདི་ལྟར་སྣང་བ་ཐམས་ཅད་ཀུན༔ སྣ་ཚོགས་རང་ཤར་སྤྲུལ་
པའི་སྐུ༔ གང་ལྟར་བརྟགས་པ་དེ་ལྟར་སྣང༔ འདི་ཡང་ང་ཡི་འབྲས་
བུ་ཡིན༔ སྐུ་གསུམ་རང་ལ་ཡེ་ནས་རྫོགས༔ མ་བཙལ་རང་བཞིན་
ལྷུན་གྲུབ་པ༔ མ་བསྒྲུབས་རང་ལ་བྱུང་ཞིང་གནས༔ འདི་ཡང་ང་ཡི་
འབྲས་བུ་ཡིན༔ ཞེས་གསུངས་ཏེ། དོན་ལ་སྒོམ་མེད་ཆེན་པོ་ཞེས་
ཀྱང་བྱ། ལྷུན་གྱིས་གྲུབ་པའི་ཏིང་ངེ་འཛིན་ཞེས་ཀྱང་བྱ། རྡོ་རྗེ་ལྟ་
བུའི་ཏིང་ངེ་འཛིན་ཞེས་ཀྱང་བྱ། རྫོགས་པ་ཆེན་པོ་བདེ་བ་ཆེན་པོའི་
དུས་ཞེས་ཀྱང་བྱ་བ་དེ་ལའང་ཏིང་ངེ་འཛིན་གྱི་ཤུན་པ་འགའ་དང་
འགའི་བྱེ་བྲག་ལ་ས་བཅུ་གཅིག་ནས་ཉི་ཤུ་རྩ་གཉིས་ཀྱི་བར་དུ་དབྱེ་
277



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
བ་མཛད་ཀྱང༌། ཏིང་ངེ་འཛིན་དེ་མཐར་ཕྱིན་ནས་ནི་རྫོགས་པའི་
སངས་རྒྱས་ཡིན་ནོ། །དེ་ལྟར་ཡང་རིག་པ་རང་ཤར་གྱི་རྒྱུད་ལས།
ས་ཞེས་བྱ་བ་གུད་ན་ཡོད་པ་མ་ཡིན་ཏེ། བདེན་པ་མཐོང་བའི་གང་
ཟག་གཅིག་ལ་ས་རྣམས་རྫོགས་ནས་ཡོད་དོ། །ཞེས་གསུངས་ཏེ།
དེ་ཡང་ཀློང་གསལ་ལས། གདིང་ཆེན་བཞི་ཡི་མཐར་ཐུག་ནི༔ ཡང་
དག་རྫོགས་པའི་སངས་རྒྱས་དང༌། མངོན་པར་རྫོགས་པའི་སངས་
རྒྱས་གཉིས། ཡང་དག་རྫོགས་པའི་སངས་རྒྱས་ནི༔ ཕུང་པོ་ལྷག་མ་
མེད་ པར་ རྒྱས༔ ཞེས་ གསུངས་ཏེ། རིགས་ ལྔ་ དང་ རིགས་ གསུམ་
མགོན་པོ་དང༌། གུ་རུ་པདྨ་ཡབ་ཡུམ་དང་པཎ་ཆེན་བི་མ་ལ་ལྟར་
འཇའ་ལུས་རྡོ་རྗེའི་སྐུ་ཐོབ་པའམ། རྒྱ་གར་ན་དགའ་རབ་རྡོ་རྗེ་དང་
འཇམ་དཔལ་བཤེས་གཉེན། རྒྱལ་པོ་ཛ༔ འཁོར་འབུམ་ ཕྲག་དང་
བཅས་པ་ཕུང་པོ་ལྷག་མེད་དུ་གཤེགས་པ་དང་། རྒྱ་ནག་ཏུ་ཤྲཱི་སིང་
ཧ། བོད་དུ་སྔར་ཡེ་ཤེས་དབྱངས་དང་གྲུབ་ཐོབ་གཙང་པ་མི་བདུན།
ཕྱིས་ཀྱང་ལྕེ་བཙུན་སེང་གེ་དབང་ཕྱུག །ཅོག་རོ་སྒོམ་པ་ཆེ་ཆུང་
སོགས་ཕུང་པོ་ལྷག་མེད་དུ་སངས་རྒྱས་པ་ལྟ་བུ་ཡིན་ལ། མངོན་
པར་སངས་རྒྱས་པ་ནི། གསོན་ཚེ་སྒོམ་མེད་ཆུང་འབྲིང་ཙམ་རྟོགས་
278



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ཀྱང་སངས་རྒྱས་ཀྱི་སར་མ་སླེབ་པ་དེ། འཆི་བའི་འབྱུང་བཞི་གཅིག་
ལ་གཅིག་ཐིམ་ཕྱི་དབུགས་ཆད། རླུང་རྣམ་ཤེས་ལ་ཐིམ་པས་ནང་
དབུགས་ཆད། རྣམ་ པར་ ཤེས་ པ་ནམ་ མཁའ་ ལ་ ཐིམ་ པའི་ དུས།
བར་དོ་དང་པོ་འོད་གསལ་ཆོས་ཀྱི་སྐུ་ཞེས་བྱ་སྟེ། རང་བཞིན་ཡེ་
གདོད་མ་ནས་གནས་པའི་འོད་གསལ་མ་དང༌། རྣལ་འབྱོར་ལམ་
བསྒོམ་པའི་འོད་གསལ་བུ་གཉིས་འདྲེས་ཏེ། སྐད་ཅིག་མ་དང་པོ་ལ་
ངོ་ཤེས། གཉིས་པ་ལ་ རང་བཞིན་གནས། གསུམ་པ་ལ་གྲོལ་སྟེ།
ངོ་བོ་སྟོང་པ་རང་བཞིན་གསལ་བ། ཐུགས་རྗེ་ལ་སོགས་པ་ཆོས་ཀྱི་
སྐུའི་མཁྱེན་པ་དང་གསུམ་དང༌། ཡེ་ཤེས་ལྔ་ལ་སོགས་པ་ལོངས་
སྐུའི་ལྔ་དང༌། ཇི་ལྟ་ཇི་སྙེད་མཁྱེན་པ་ལ་སོགས་ཏེ་སྤྲུལ་སྐུའི་ཡོན་
ཏན་རྣམས་སྐད་ཅིག་གསུམ་ལ་རིམ་གྱིས་རྫོགས་ཏེ་བར་དོ་མེད་
པར་སངས་རྒྱས་སོ། །
1:|: དབང་པོ་འབྲིང་བླ་མའི་གདམས་པ་ཉམས་སུ་བླང་པས་སྐད་
ཅིག་དང་པོ་ལ་གནས་པར་མ་ནུས་ཀྱང་། །གཉིས་པ་ལ་འོད་གསལ་
གྱི་རང་ངོ་ཤེས་ཤིང་གང་སྣང་སྐྱེ་མེད་ཀྱི་རང་བཞིན་ཉོན་མོངས་པ་
ཆོས་ཉིད་རོ་གཅིག་པར་རང་གྲོལ་ཏེ། སྐད་ཅིག་གསུམ་གྱི་ཐ་མ་ལ་
279



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྐུ་གསུམ་གྱི་ཡོན་ཏན་ཐམས་ཅད་རིམ་གྱིས་རྫོགས་ཏེ། ས་དང་
ལམ་ནོན་ནས་སངས་རྒྱས་པར་འགྱུར་རོ། །
གསུམ་པ་དབང་པོ་ཐ་མ་ནི་སྔར་བླ་མའི་གདམས་པས་རྟོགས་
པ་མཐར་མ་ཕྱིན་ཀྱང་། མྱོང་བས་འཁྲུལ་པ་རང་ཐོག་ཏུ་ཆོད་པའི་
གནད་ཀྱིས། སྐད་ཅིག་མ་དང་པོ་ལ་མ་བུ་འཕྲོད་ཀྱང༌། གཉིས་པ་
ལ་རང་ངོ་ཤེས་ཀྱང་རང་ཐོག་ཏུ་གནས་པར་མ་ནུས་ཀྱང་། ཆོས་
ཉིད་བར་དོའི་སྣང་བ་ལ་སླེབ་ཙམ་ཉིད་ལ། རང་རིག་རང་སྣང་དུ་ངོ་
ཤེས། དེ་ཀའི་སྟེང་དུ་རང་གསལ་རྟོག་མེད་དུ་གནས། དེའི་ངང་ལ་
འོད་གསལ་རྒྱ་ཆེན་དུ་མཆེད་དེ། འཁྲུལ་པས་བར་མ་ཆོད་པར་ཐོག་
མའི་གཞི་ལ་སངས་རྒྱས་པར་འགྱུར་རོ། །ཞེས་ཨོ་རྒྱན་ཆེན་པོས་
གསུངས་ཏེ། དུས་འཁོར་ལས། འོད་གསལ་བ་ལ་རྒྱུན་པར་གནས།
བར་དོའི་གྲོང་ཁྱེར་དེས་མི་མཐོང༌། །ཞེས་གསུངས་སོ། ཉི་ཟླ་ཁ་
སྦྱོར་ལས་ ཀྱང༌། རབ་ལ་སྐྱེ་གཉིས་མི་དགོས་ཏེ། །འབྲིང་ལ་སྐྱེ་
གཉིས་མཚམས་སུའོ། །ཐ་མ་རྣམས་ཀྱི་དབུགས་ཕྱུང་སྟེ། །སྤྲུལ་པ་
པོ་ནི་རང་རྒྱུད་གྲོལ། །ཞེས་གསུངས་སོ། །དེ་ལྟར་གྲོལ་བའི་རྟགས་
ཀྱང༌། རྩ་རྒྱུད་པད་སྡོང་བརྩེགས་པ་ལས། གདོས་བཅས་ཉིད་དང་
280



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
བྲལ་བའི་ཚེ། །རྡུལ་བྲལ་མཁའ་དང་འོད་ཟེར་འཇའ། །ཡིག་འབྲུ་
སྐུ་གདུང་རིང་བསྲེལ་སོགས། །སྐུ་གསུམ་ཐོབ་རྟགས་མང་འབྱུང་
འགྱུར། །ཞེས་ དང༌ ། ཀློང་ གསལ་ ལས། མངོན་ པར་ རྫོགས་ པའི་
སངས་ རྒྱས་ནི། །འོད་དང་ སྐུ་ དང་ སྒྲ་ དང་ གདུང་ ། །ས་ གཡོ་ལ་
སོགས་ཕྱི་རྟགས་འབྱུང་། །མངོན་པར་བསྟེན་ཏེ་སངས་རྒྱས་སོ། །
ཞེས་དང༌། གསང་ཆེན་རྒྱུད་ལས། རྡོ་རྗེ་རིན་ཆེན་པདྨའི་གདུང༌། །
ལས་དང་དེ་བཞིན་གཤེགས་པའི་གདུང་། །ཤ་ཁྲག་རུས་དང་ཡན་
ལག་དང༌། །འབྱུང་འདུས་ལྔ་ལ་བརྟེན་ནས་འབྱུང༌། ཤ་རི་རམ་དང་
ཆུ་ རི་ རམ། །བ་ རི་ རམ་ དང་ ཉ་རི་ རམ། །པཉྩ་ རམ་ དང་ ལྔ་ ལྡན་
གདུང་། །རིགས་ལྔའི་གདུང་སྟེ་སྐུ་ཡང་འབྱུང་། །དེ་རྣམས་སྐུ་ཐོབ་
རྟགས་ ཡིན་ ཏེ། །གསུང་ཐོབ་རྟགས་ སུ་མེ་འོད་སྒྲ། །འཇའ་ཚོན་
ནམ་མཁའ་དྭངས་གསལ་བ། །ངེས་པར་ཐུགས་ཐོབ་རྟགས་ཡིན་
ནོ། །ཞེས་དང༌། སྐུ་གདུང་འབར་བའི་རྒྱུད་ལས། ཤ་རི་རམ་ནི་སྐྱེ་
མེད་ཐོབ། །ཆུ་རི་རམ་ནི་ཡོན་ཏན་འཕེལ། །བ་རི་རམ་ནི་ལོངས་སྐུ་
ཐོབ། །ཉ་ རི་ རམ་ ནི་ སྤྲུལ་ སྐུ་ ཐོབ། །དེ་ ནི་ འབྲས་ བུའི་ ཆེད་ དུ་
བསྟན། །སྐུ་ ལ་ རྣམ་ པ་ གཉིས་ ཡོད་ དེ། །ཞི་ བ་ དང་ ནི་ ཁྲོ་ བོར་
281



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གསུངས། །ཕྱི་ནང་གསང་བའི་རྟགས་དེ་ཉིད། །ཐོབ་ནས་དེ་བཞིན་
གཤེགས་པས་ གསུངས། །ཐེ་ཚོམ་མེད་པར་དེ་བཞིན་གཤེགས། །
ས་གཡོ་རྣམས་ལ་དེ་བཞིན་ནོ། །སྐྱེ་མེད་འབྲས་བུ་མེད་པར་བཤད།།
ཅེས་དང་། རྒྱུད་དྲི་མེད་ཟླ་ཤེལ་ལས། སྒྲ་དང་འཇའ་འོད་དུད་པའི་
རྟགས། །སྤུར་ཁང་མཐོངས་སུ་འཇའ་འཁྱིལ་དང༌། །དུ་བ་སྔོན་པོ་
གྱེན་ དུ་ ལོངས། །གཡས་ སུ་ འཁྱིལ་ ཞིང་ མེ་ འོད་ དཀར། །གཡོ་
འགུལ་ མེད་ ཅིང་ མེ་ སྣ་ རིང་ ། །དྲག་ པོ་ མདའ་ ལྟར་ གཤེ་ལ་
འབར། །དེ་ནི་འོད་དང་དུད་པའི་རྟགས། །ནམ་མཁའ་དྭངས་ཤིང་
རླུང་མེད་པར། །ཡང་ནི་དེ་ཡི་རུས་པ་ནི། །དེ་ལ་གདུང་རིག་ལྔའམ་
གཅིག །གང་རུང་ རིགས་ནི་འབྱུང་བར་འགྱུར། །རྣལ་འབྱོར་ཕྱིར་
མི་ལྡོག་པའི་རྟགས། །རྡོ་རྗེ་རིན་ཆེན་པདྨའི་གདུང་། །ཤ་ཁྲག་རུས་
དང་ ཡན་ལག་བཞི། །འབྱུང་དུས་ ལྔ་ ལས་ འདི་ལྟར་འབྱུང༌། །ཆུ་
རི་རམ་ནི་ཁྲག་ལས་འབྱུང་། །ཤ་རི་རམ་ནི་སྒལ་ལས་འབྱུང་། །
ཞེས་སོགས་ནས། ཤ་རི་ཆུ་རི་བ་རི་ཡིས། །སྐྱེ་མེད་ཡོན་ཏན་ལོངས་
སྐུ་ཐོབ། །ཉ་ རི་ པཉྩ་ རམ་ གྱིས་ སུ། །སྤྲུལ་ བའི་ སྐུ་ ལྔ་ ངེས་ པར་
ཐོབ། །ཤ་ རི་ རམ་གྱིས་སྐྱེ་མེད་ཐོབ། །ཆུ་རི་ རམ་ གྱིས་ཡོན་ཏན་
282



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
འཕེལ། །བ་ རི་ རམ་ གྱིས་ལོངས་སྐུ་ཐོབ། །པཉྩ་ རམ་ གྱིས་ སྐུ་ལྔ་
ཐོབ། །ཅེས་ གསུངས་ སོ། །དེ་ ལྟར་ སྒོམ་ མེད་ རྟོགས་ པའི་ རྣལ་
འབྱོར་པ་དེ་ཐ་ནའང་སྐད་ཅིག་གསུམ་ནས་གྲོལ་བར་བཤད་པས།
ཐུགས་དམ་ལ་བཞུགས་པའི་ཐ་སྙད་མེད་པའི་ཕྱིར། མཁས་གྲུབ་
ཆེན་པོ་རྣམས་ཐུགས་དམ་ལ་མི་བཞུགས་པའོ། །རྟགས་དེ་རྣམས་
ཐམས་ཅད་ལ་རེ་ཟུང་ངེས་པར་འབྱུང་བའོ། །དེ་ནི་ཕུང་བོ་ལྷག་མ་
དང་བཅས་ཏེ་སངས་རྒྱས་ པ་ཡིན་ནོ། །དེ་རྣམས་ཀྱི་དོན་རྡོ་རྗེའི་
ཚིག་རྐང་ལས། སེམས་ངོ་བོ་སྟོང་པ་ཡིན་པར་རྟོགས༔ རང་སེམས་
ཆོས་སྐུ་ཡིན་པར་རྟོགས༔ རང་གི་སེམས་ངོ་སྟོང་པ་ཉིད་ཡིན་པར་
རྟོགས ཡང་ནི་རང་གི་སེམས་ཀྱི་ངོ་བོ་ཆོས་སྐུ་ཡིན་པར་རྟོགས་པ་
ནི་འབྲས་བུ༔ ཞེས་གསུངས་སོ། །དེ་ལྟར་རྫོགས་པ་ཆེན་པོ་ཨ་ཏི་
ཡོ་ག་ཉམས་སུ་བླངས་པས་བར་དོ་མེད་པར་སངས་རྒྱས་པའི་ལམ་
རིམ་དངོས་ གཞི་ བསྟན་ཟིན་ནས། གལ་ཏེ་ ལྟ་བ་ངོ་འཕྲོད་ཀྱང་
ཉམས་ལེན་མ་འཕྲོད་པ་དང༌། བསྐྱེད་རིམ་ལ་གོམས་པ་ཆེ་ན། དེ་
ནས་ཆོས་ཉིད་བར་དོར་འཁྱམས་པའི་ཚེ། སྒྱུ་འཕྲུལ་ཞི་ཁྲོའི་ལྷ་
ཚོགས་རྣམས་འཆར་བའི་ཚེ་ངོས་ཟིན་པར་བྱས་ལ་འཇིགས་སྐྲགས་
283



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
སྤངས་ཤིང་དད་གུས་བྱས་པས་ལོངས་སྐུའི་ཞིང་དུ་སྐྱེ་ལ། སྒྲ་འོད་
ཟེར་གསུམ་ཐམས་ཅད་རང་སྣང་དུ་ངོ་ཤེས་པས་ཡི་དམ་ཐུགས་རྗེ་
ཆེན་པོའི་ སྐུ་ཁྱེར་ སོ་ གསུམ་ལྡན་དུ་བསྒོམས་ པས་ ལོངས་སྐུར་
སངས་རྒྱས་སོ། །དེ་ལྟར་བསྐྱེད་རིམ་ཡང་མ་ཟིན་ནམ། ཞི་ཁྲོའི་ལྷ་
ཚོགས་ངོ་ཡང་མ་ཤེས་ན། དེ་ནས་སྲིད་པ་བར་དོར་འཁྱམས་ཤིང་
ཞག་བདུན་ཕྲག་རེའི་ སར་ འཇིགས་ པའི་སྒྲ་བཞི་དང་ ཡང་བའི་
འཕྲང་བརྒྱད་འགྲིམས་ཤིང༌། ལས་ཀྱི་དབང་གིས་ལུས་ལེན་པས་
ལས་བཟང་པོའི་འཕྲོ་མཐུད་ནས། བླ་མ་དང་ཡི་དམ་མ་བརྗེད་པར་
གསོལ་བ་བཏབ་པས། ངན་སོང་དུ་མི་སྐྱེ་བར་མི་ལུས་གཙང་མ་
ཐོབ་ནས་ཆོས་ ལ་ སྤྱོད་པར་བཤད་དོ། །རྡོ་ རྗེའི་ ཚིག་ རྐང་ལས།
ཆེར་སྤྲོ་འདོད་ན་རྫོགས་ཆེན་གཞན་དང་མཐུན་ནོ། །ཞེས་གསུངས་
པའི་ཕྱིར་འདིའི་རྒྱབ་ཆོས་སུ་རྫོགས་ཆེན་གཞན་ནས་འབྱུང་བའི་
ཁྲེགས་ཆོད་སྐོར་ཐམས་ཅད་ཀྱི་ངོ་སྤྲོད་སོགས་བྱའོ། །བསྡུ་ན་འདིས་
ཚང་བའོ། །དེ་ལྟར་ཐེག་པ་དགུའི་ཡང་རྩེ་ཨ་ཏི་བླ་མེད་རྫོགས་པོ་
ཆེན་པོའི་ཁྲིད་ཐོབ་ནས་དམ་ཚིག་བསྲུང་བ་གལ་ཆེ། དམ་ཚིག་
བསྲུང་ན་ཚེ་འདིར་མཆོག་གི་དངོས་གྲུབ་ཐོབ་བོ། །མ་བསྲུང་ན་
284



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ལུས་ངག་ཡིད་གསུམ་རྡོ་རྗེ་དམྱལ་བའི་མེས་ཚིག་པར་འགྱུར་བས་
ན་དམ་ཚིག་ཅེས་བྱ་སྟེ། བཤད་རྒྱུད་རིན་ཆེན་ཕྲེང་བར། འདའ་
བར་བྱ་བ་མ་ཡིན་ལ། །འདས་ན་ཚིག་ཕྱིར་དམ་ཚིག་གོ། །ཞེས་དང་།
དམ་ ཚིག་ དག་ དང༌ མི་ ལྡན་ ན། །ཕྱི་ ནང་ མདོ་ སྡེ་ ཀུན་ ཤེས་
ཀྱང་། །འདབ་གཤོག་མེད་པའི་བྱ་བཞིན་དུ། །དམྱལ་བའི་གནས་
སུ་ཐོགས་ པ་ མེད། །ཅེས་ དང༌། དམ་ ཚིག་ བཀོད་ པ་ ལས། དམ་
ཚིག་དག་དང་མི་ལྡན་ན། །བསྒྲུབ་ཀྱང་འབྲས་བུ་མི་འགྲུབ་སྟེ། །རྒྱུ་
མེད་པ་ཡི་འབྲས་བུ་བཞིན། །ཚེ་ཡི་དུས་བྱས་དམྱལ་བར་འགྲོ། །
ཞེས་གསུངས་སོ། །དམ་ཚིག་བསྲུང་བའི་ཕན་ཡོན་ནི། །རྡོ་ རྗེ་ རྩེ་
མོའི་རྒྱུད་ལས། །དམ་ཚིག་སྡོམ་པ་ལ་གནས་པས། །གསང་སྔགས་
རྒྱལ་པོ་འགྲུབ་པར་འགྱུར། །ཞེས་དང༌། དམ་ཚིག་རྡོ་རྗེ་ཆེན་པོའི་
རྒྱུད་ལས། དམ་ཚིག་ལྡན་ན་རྡོ་རྗེ་འཆང་། །ཚེ་འདིར་ཐོབ་པར་
གསུངས་པ་སྟེ། །དུས་ནི་ གཞན་མིན་ རྩོད་ལྡན་དུས། །བསྟན་པ་
གཞན་མིན་རིགས་གཉིས་དུས། །སྐྱེ་བ་གཞན་མིན་ ཕ་དང་མ། །
མན་ངག་གཞན་མིན་ས་མ་ཡ། །ཞེས་དང༌། དྲི་མེད་པདྨོའི་རྒྱུད་ལས།
དམ་ཚིག་ཐེག་པ་ཆེན་པོའི་སྲོག །མ་ཉམས་བསྲུང་བའི་རྣལ་འབྱོར་



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
ལ། །ཡེ་ཤེས་ཕོ་རྒྱུད་སྤྲིན་ལྟར་འཐིབས། །མ་མོ་མཁའ་འགྲོ་གྲིབ་
བཞིན་འབྲངས། །དམ་ཅན་སྲུང་མ་བྲན་བཞིན་ཁོལ། །མཆོག་དང་
ཐུན་ མོང་ དངོས་ གྲུབ་ འདུས། །ཞེས་ གསུངས་ ཤིང་ དམ་ ཚིག་
མ་ཉམས་ནས་ཆོས་ཉམས་སུ་མ་བླངས་ན་ཡང་། བར་དོའམ་ཐ་ན་
སྐྱེ་བ་བདུན་ཚུན་ངེས་པར་གྲོལ་བར་རྒྱུད་སྡེ་མང་པོ་ནས་གསུངས་
སོ། །དམ་ཚིག་ལ་ས་ཡ་དང་འབུམ་སྡེ་སྟེ། སྔགས་ཀྱི་རྩ་ལྟུང་བཅུ་
བཞི་ ཡན་ ལག་ བརྒྱད་ དང༌ ། ཡན་ ལག་ ཉི་ཤུ་ རྩ་ བརྒྱད་ སོགས་
གསུངས་ཀྱང༌། དེ་ཐམས་ཅད་ཀྱི་རྩ་བ་སྐུ་གསུང་ཐུགས་ཀྱི་དམ་
ཚིག་གལ་ཆེ་སྟེ། བླ་མའི་སྐུ་སངས་རྒྱས་དངོས་ཀྱི་འདུ་ཤེས་དང་མི་
འབྲལ་བ། གང་གསུང་བཀའ་མི་བཅག་པ། ལོག་ལྟ་སྐད་ཅིག་ཀྱང་
མི་བྱ་བ་དང་གསུམ་གལ་ཆེ། ཡི་དམ་གྱི་དམ་ཚིག་སྔར་ཕོག་པའི་
ཐུགས་རྗེ་ཆེན་པོའི་བསྒོམ་བཟླས་ཉམས་སུ་ལེན། མཁའ་འགྲོའི་
དམ་ཚིག་སྟོང་ཉིད་ཕྱག་རྒྱ་ཆེན་པོར་བསྒོམ་པ་སྟེ། མི་བསྲུང་བའི་
བསྲུང་བ་ཆེན་པོ་ཞེས་ཀྱང་ཟེར། མེད་པ་དང་ཕྱལ་པ་དང་གཅིག་
བུའི་དམ་ཚིག །ལྷུན་རྫོགས་ གྲངས་དང་ ཕྱོགས་ལས་ འདས་ པའི་
དམ་ ཚིག་ཅེས་བྱ་བ་ཡིན་པས། སྔར་ངོ་སྤྲད་པའི་རྫོགས་པ་ཆེན་
286



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག་
པོའི་ཉམས་ལེན་དེ་རྒྱུན་དུ་སྐྱོང་བར་མཛོད་ཅིག །
༈ དེ་ལྟར་རྒྱུན་དུ་ཉམས་སུ་བླངས་བའི་ཕན་ཡོན་ནི། ཆོས་
ཉིད་ཚད་མ་བྱས་པའི་མདོ་ལས། ནམ་མཁའ་ལྟ་བུའི་ཆོས་རྣམས་
ལ། །ནམ་མཁའ་ལྟ་བུའི་སེམས་ཉིད་ཀྱིས། །ནམ་མཁའ་ལྟ་བུར་
བསྒོམས་ བྱས་ ནས། །ནམ་ མཁའ་ ལྟ་ བུར་ སངས་ ཀྱང་ རྒྱ། །ཞེས་
དང༌། ཏིང་ངེ་འཛིན་རྒྱལ་པོ་ལས། ཁམས་གསུམ་གྱི་སེམས་ཅན་
ཐམས་ཅད་དགེ་བ་བཅུའི་ལམ་ལ་བཙུད་པ་བས། ཆོས་བདག་མེད་
པ་ ལ་མོས་ ནས་ དགོན་པའི་ ཕྱོགས་ སུ་གོམ་པ་བདུན་བོར་བས་
བསོད་ནམས་ཆེའོ། །ཞེས་དང༌། དེ་ཁོ་ན་ཉིད་ངེས་པར་བསྟན་པའི་
མདོ་ལས། ཤ་རིའི་བུ་གང་གིས་བསྐལ་པ་བཅུ་བཞིའི་བར་དུ་ཉན་
པ་བས། གང་གིས་སེ་གོལ་གཏོགས་པ་ཙམ་དུ་དེ་ཁོ་ན་ཉིད་ཀྱི་དོན་
བསྒོམ་ ན། དེའི་ བསོད་ ནམས་ མང་ དུ་ འཕེལ་ ལོ། །ཞེས་ དང༌ །
རྟོགས་ པ་ཆེན་པོའི་མདོ་ལས། ཐེངས་གཅིག་བསམ་གཏན་སྒོར་
ཞུགས་ན། །ཁམས་གསུམ་པ་ཡི་མི་རྣམས་ལ། །སྲོག་སྦྱིན་པས་ནི་
འདི་ དོན་ ཆེ། །ཞེས་ དང༌། ཐར་ཆེན་ ལས། གང་ ཞིག་ ཆོས་ འདི་
འཇིག་པའི་ཚེ། །རྒྱལ་བའི་དྲིན་ལན་ལེན་འདོད་པས། །སྐད་ཅིག་
287



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
ཡུད་ཙམ་སྒོམ་བྱེད་པ། །སྟོང་ཁམས་གང་བའི་སེམས་ཅན་ལ། །
སྲོག་གི་སྦྱིན་པ་བཏང་བ་བས། །བསམ་གཏན་བསྒོམ་པས་བསོད་
ནམས་ཆེ། །ཞེས་དང༌། དམ་པ་འཇུག་པའི་མདོ་ལས། སེམས་ཅན་
ཐམས་ཅད་ལ་ཇི་སྲིད་འཚོ་བའི་བར་དུ། འཚོ་བའི་ཡོ་བྱད་ཀྱིས་
ཚོགས་ བསགས་ པ་ བས། སྟོང་ པ་ ཉིད་ ཐུན་ གཅིག་ བསྒོམ་ པས་
བསོད་ནམས་ ཆེའོ། །ཞེས་གསུངས་ ཤིང༌། འདི་བསྒོམ་ན་ བསྲུང་
བའི་མཆོག་ཀྱང་ཡིན་ཏེ། མདོ་ལས། སྟོང་པ་ཉིད་ནི་བསྒོམ་བྱས་
ནས། །འཆི་ བདག་ གིས་ ཀྱང་ མི་ ཚུགས་ ཏེ། །བདུད་ རྣམས་ བྱེ་
བ་བརྒྱ་ ཡིས་ ཀྱང་ ། །གནོད་ པར་ འགྱུར་ བ་ ག་ ལ་ སྲིད། །ཅེས་
གསུངས་སོ། །འདི་ལྟ་བུ་བཀའ་རྫོགས་པ་ཆེན་པོ་སྟོང་ཉིད་ཀྱི་དོན་
འདི་ལ་ནི། སེམས་ཅན་སྐལ་པ་དམན་པ་བསོད་ནམས་མ་བསགས་
པ་རྣམས་ཀྱིས་ནི་ཅུང་ཟད་ཡིད་མི་ཆེས་ཙམ་གཅིག་ཀྱང་མི་གོ་ལ།
གལ་ཏེ་ངེས་ཤེས་མ་སྐྱེས་ཀྱང་། ཕྱོགས་མགོ་ཙམ་ཡིད་མི་ཆེས་ཙམ་
ཞིག་གོ་ན་ཡང་། འཁོར་བ་སྡུག་བསྔལ་གྱི་རྒྱ་མཚོ་ཧྲུལ་པོར་བྱེད་
ནུས་པ་སྟེ། དཀོན་མཆོག་བརྩེགས་པ་ལས། སྐལ་པ་དམན་པས་
ཆོས་འདི་ལ། །ཐེ་ཚོམ་ཙམ་ཡང་སྐྱེ་མི་འགྱུར། །ཐེ་ཚོམ་ཙམ་ཞིག་
288



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
གང་སྐྱེས་པ། །སྲིད་པ་ཧྲུལ་པོ་བྱེད་པ་ཉིད། །ཅེས་གསུངས་སོ། །དེ་
ལྟར་ཕན་ཡོན་བསམ་གྱིས་མི་ཁྱབ་པའི་ཕྱིར། སེམས་ངོ་འཕྲོད་པ་
རྣམས་ཀྱིས་མི་བསྒྱུར་བ་རྒྱུན་དུ་བསྒོམ་པ་དང་གཞན་ལའང་ནན་
ཏན་དུ་གདམས་པ་གལ་ཆེ། ཆོས་འདི་མཁའ་འགྲོའི་ཁ་རླངས་ཐུ་ལེ་
བ་ཡིན། ཐུགས་རྗེ་ཆེན་པོའི་གསུང་དྲོན་མོ་ཡིན་པས་བྱིན་རླབས་
ཤིན་ཏུ་ཆེ་བ་ཡིན་ནོ། །དེ་ལྟར་གནམ་ཆོས་ཐུགས་ཀྱི་གཏེར་ཁ་སྙན་
བརྒྱུད་ཟབ་མོའི་སྐོར་ལས། བཀའ་རྫོགས་པ་ཆེན་པོའི་ཁྲིད་སངས་
རྒྱས་ལག་འཆང་ཞེས་བྱ་བ་ལས། ཕྱག་རྫོགས་ཐུན་མོང་བ་ཁྲེགས་
ཆོད་ཀྱི་ཁྲིད་རྫོགས་སོ། །་
༈ ཞེས་འདི་ནི་རིག་ འཛིན་ཆེན་པོ་མི་འགྱུར་རྡོ་རྗེ་བདུད་འདུལ་རོལ་བ་
རྩལ། ཡིས། །དོན་སྙན་བརྒྱུད་ཡི་གེར་བཀོད་པའི་ཆེད། །ཤར་རྒྱལ་
མོ་རོང་གི་རྣལ་འབྱོར་པ། །མཚན་རིག་འཛིན་ཨོ་རྒྱན་ཕྲིན་ལས་
དང༌། །གྲོགས་རིག་འཛིན་པདྨ་ལོངས་སྐུ་ཞེས། །མཆེད་ཟུང་གིས་
ཡང་ཡང་བསྐུལ་བའི་ངོར། །གཞན་འགའ་ཡིས་བསྐུལ་ དང་ རང་
གིས་ཀྱང༌། །ཁྱེར་བདེ་ཕྱིར་ཁྲིད་འགྲེལ་ཆེན་མོ་ལས། །རྗེ་ཉིད་གྲུབ་
དབང་རྡོ་རྗེ་དྲག་རྩལ་ཀྱིས་ ཕྱག་ ལེན་ཞལ་ ཤེས་ བཞིན། །དོན་ འཕྱུགས་
289



གནམ་ཆོས་རྫོགས་ཆེན་སངས་རྒྱས་ལག་འཆང་གི་སྔོན་འགྲོའི་ཁྲིད་ཡིག
མེད་ཀུན་བཟང་རིག་འཛིན་ཤེས་རབ་ཀྱིས། །ཟིལ་གནོན་ཞེས་བྱ་
ས་ཕོ་སྤྲེའུའི་ལོ། །མཁའ་སྒྲ་བྱེད་པ་ཞེས་བྱ་གྲོ་བཞིན་ཟླ། །མཆོངས་
བྱེད་ཅེས་བྱ་ཡར་གྱི་ཟླ་རིང་ལ། །དུས་ཚོད་གདོང་ངན་གཟའ་ཆེན་
མིག་དམར་དུས། །རྟེན་འབྲེལ་མིང་གི་ཉིན་པར་རྣམ་རྒྱལ་ཐེག་ཆེན་གླིང་
དུ་འགྲུབ་པར་བགྱིས། །འདི་ལྟར་སྙན་རྒྱུད་ཡི་གེར་བཀོད་པ་ཡིས། །
ཉེས་སྒྲིབ་མཆིས་ཚད་རྩ་བའི་བླ་མར་འཆགས། །རྟེན་ཡུན་དུ་ནི་
སྒྲིབ་པར་མ་གྱུར་ཅིག །དགེ་བས་ཨ་ཏིའི་བསྟན་པ་རིན་པོ་ཆེ། །
ཞིང་རྣམས་ཀུན་ཏུ་གང་གཱའི་རྒྱུན་བཞིན་དུ། །ནུབ་མེད་ཆེས་ཆེར་
རབ་ཏུ་འཕེལ་ གྱུར་ ཅིག །བཀའ་ འདི་ བྲག་ ལྷ་ མགོན་ པོ་ མདུང་
འཛིན་སོགས། །ཆོས་སྐྱོང་སྲུང་མ་རྣམས་ལ་གཉེར་དུ་གཏད། །ཁྱད་
པར་གནོད་སྦྱིན་ཤན་པ་དམར་ནག་གིས། །འཁོར་མཐའི་བར་དུ་མ་
གཡེལ་དམ་པར་སྲུངས། །ཡི་གེ་པ་ནི་ཀུན་བཟང་སྟོབས་ཆེན་ནོ། །
ཨོཾ་སྭ་སྟི། རྒྱལ་བསྟན་ལམ་གྱི་སྔོན་འགྲོ་ཆོས་བཅུ་པའི། །སྤར་
གྱི་ཕྱི་མོ་རྨུགས་སངས་ཐུབ་བསྟན་གླིང༌། །ཡོན་སྦྱོར་བགྱིད་པོ་པདྨ་
རྣལ་རྒྱལ་གྱིས། །བསྒྲུབས་དགེས་འགྲོ་ཀུན་ཐར་གླིང་སྣང་གྱུར་ཅིག།
རྣམ་དཀར་བགྱིད་པ་པོས་བྲིས་པ། །སརྦ་དཱ་མངྒ་ལཾ། དགེའོ། །
290



༄༅། །སྔོན་འགྲོའི་པར་བྱང་སྨོན་ཚིག།
༈ ཨོཾ་སྭ་སྟི། །
གསང་ཆེན་བརྒྱུད་སྡེའི་སྟོན་པ་དགའ་རབ་རྗེ། །
སྡེ་གསུམ་ཀློང་དགུའི་སློབ་དཔོན་ཤྲཱི་སེང༌། །
མཁྱེན་རྟོགས་དགོངས་པའི་རྩལ་རྫོགས་བི་མ་ལ། །
ཟབ་གཏེར་བདག་པོ་པད་འབྱུང་རྣམས་ལ་འདུད། །
ཤུད་པུ་དཔལ་སེང་ངོམས་ཡུལ་སྲིད་བཟུང་ནས། །
གཏེར་ཆེན་མི་འགྱུར་རྡོ་རྗེའི་མཚན་ཐོག་སྟེ། །
གནམ་ཆོས་ཐུགས་གཏེར་ནམ་མཁའི་མཛོད་སྒོ་ཕྱེས། །
བླ་རྫོགས་ཐུགས་གསུམ་མན་ངག་བརྒྱུད་པ་སྤེལ། །
ཟབ་མོའི་གཏེར་ལ་པོ་ཏི་བཅུ་གསུམ་དང༌། །ཉི་
དཔེ་ཚན་སྟོང་ཕྲག་ལོང་བའི་མཛོད་ཁང་རྡོལ། །



པར་བྱང་སྨོན་ཚིག
སྣ་ཚོགས་མོས་པའི་ཁམས་དང་མཐུན་པ་ཡི། །
དགོངས་གཏེར་གནམ་ཆོས་ཟབ་མོའི་རྒྱུན་འདི་བྱུང༌། །
དེ་ཡི་ནང་ཚན་ཐུགས་ཆེན་བྷུ་སུ་ཀའི། །
མན་ངག་རྒྱབ་ཆོས་སྔོན་འགྲོ་དངོས་གཞིའི་རིམ། །
གཅིག་ལས་དུ་མར་སྤེལ་བའི་དགེ་ཚོགས་རྒྱུན། །
བསྟན་འཛིན་ཞབས་བསྟན་བསྟན་པ་རྒྱས་ཕྱིར་བསྔོ། །
རྒྱུ་འབྱོར་ཞུ་འབུལ་ཐུགས་བསྐྱེད་རྨད་བྱུང་བའི། །
དར་ཐང་སྤྲུལ་སྐུ་ཨརྱ་སིདྡྷི་ཡི། །
སྐུ་ཚེ་བསྟན་ཞིང་ཐུགས་བཞེད་གེགས་མེད་འགྲུབ། །
ཕ་མའི་གཙོ་བྱས་འགྲོ་རྣམས་སངས་རྒྱས་ཤོག །
ཡངས་བའི་ཁྱོན་འདིར་གནམ་ཆོས་ཐུགས་གཏེར་གྱི། །
ཟབ་དགུའི་གདམས་ངག་སྨིན་གྲོལ་དར་ཞིང་རྒྱས། །
དམ་ཚིག་དག་པས་སྒྲུབ་འབྲས་མྱུར་སྨིན་ནས། །
བསྟན་འགྲོར་སྨན་པའི་ཕྲིན་ལས་འགྲུབ་པར་ཤོག །



པར་བྱང་སྨོན་ཚིག
ཅེས་རབ་བྱུང་བཅུ་བདུན་པའི་ནང་ཚན་སྤྱི་ལོ་ ༢༠༠༧བོད་མེ་ཕག་ལོའི་ཟླ་བ་༤པའི་
ཚེས་༣དགེ་བར་དཔལ་ཡུལ་དར་ཐང་སྤྲུལ་མིང་འཛིན་པ་ཐུབ་བསྟན་གར་དབང་ཉིན་བྱེད་
ནས་སུག་བྲིས་བགྱིས་པ་དགེ་ལེགས་འཕེལ། །



སྤྱི་ཁྱབ་གཙོ་འཛིན་པ། དར་ཐང་སྤྲུལ་སྐུ་ཨརྱ་སིདྡྷི།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
མདུན་ཤོག་འཆར་འགོད་པ། སྐལ་བཟང་རྡོ་རྗེ།
སྔ་འགྱུར་རྒྱལ་བ་དཔལ་ཡུལ་བའི་རི་ཆོས་གསུམ་གྱི་ཁྲིད་ཡིག
{ སྔོན་འགྲོ།
གནམ་ཆོས་མི་འགྱུར་རྡོ་རྗེ་དང་ཀུན་བཟང་ཤེས་རབ་ཀྱིས་མཛད།
སི་ཁྲོན་དཔེ་སྐྲུན་ཚོགས་པ་དང༌།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
སི་ཁྲོན་ཅ་ཁྲོང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༧ལོའི་ཟླ ༡ པོར་པར་གཞི་དང་པོ་བསྒྲིགས།
༢༠༠༧ལོའི་ཟླ ༡ པོར་པར་ཐེངས་དང་པོ་དཔར།
པར་གྲངས། ༡༥༠༠
དཔེ་རྟགས། ISBN 978-7-5409-3390-6
དཔེ་རིན་སྒོར། (པོད༡ -༣） ༦༠.༠༠



བ ::
༧སྐྱབས་མགོན་མཆོག་སྤྲུལ་རིན་པོ་ཆེའི་གསེར་སྡོང་འཛམ་གླིང་རྒྱན་གཅིག
།
གསལ



ps
密宗寧瑪白玉達唐利他杂而繁五明學叢者
博智·多部丹尼文集(上)(藏)
博智,
參丹尼文集(中)(職)
博智·麥郎丹尼瑪文集(下)(藏)
白玉課誦(一(破,
職命放生方法長香甘露 實瓶(-
的野劫千佛畫像现见解
(藏、 漢)
大藏大體四臂觀世音普
堪布丹增-無波文燕(西
@ 樂願文(戚)
O難救五尊佛唐卡(越、英
0 佛說大乘無量善决定光明王如来陀羅尼經
(威 , 選 )
延增据德放生之道
蔽
,
13 巧解佛道(上)(藏)
步解佛道(中)



警察黎瑪自五莲,
利他布紫五明學號
38427-7-34091390-
9787540933906 :
定价:上中下) 6500元
